126 C. JUL11 CAESARIS COMMENTARIORUM

perioribus diebus timens Caesar, ne navibus nostri cir-
cumvenirentur, duplicem eo loco fecerat vallum, ut, si
ancipiti proelio dimicaretur, posset resisti. Sed operum
magnitudo, et continens omnium dierum labor, quod
millia passuum in circuitu xv111 munitione erat com-
plexus, perficiendi spatium non dabat. Itaque contra
mare transversum vallum, qui has duas munitiones con-
tingeret, nondum perfecerat. Quae res nota erat Pom-
peio, delata per Allobroges perfugas, magnumque no-
stris attulit incommodum. Nam, ut ad mare nostrae co-
hortes nonae legionis excubuerant, accessere subito
prima luce Pompeiani exercitus, novusque eorum ad-
ventus exstitit3 simul ex navibus circumvecti milites in
exteriorem vallum tela jaciebant, fossaeque aggere com-
plebantur : et legionarii, interioris munitionis defenso-
res, scalis admotis, tormentis cujusque generis telisque
terrebant3 magnaque multitudo sagittariorum ab utra-
que parte circumfundebatur. Multum autem ab ictu la-
pidum, quod unum nostris erat telum, viminea tegi-
menta galeis imposita defendebant. Itaque, quum omni-
bus rebus nostri premerentur, atque aegre resisterent,
animadversum cst vitium munitionis, quod supra de-
monstratum est, atque inter duos vallos, qua perfectum
opus non erat, per mare navibus expositi in adversos
nostros impetum fecerunt, atque ex utraque munitione
dejectos terga vertere coegerunt.

LXIV. Hoc tumultu nuntiato, Marcellinus cohortes
subsidio nostris laborantibus submittit :quae ex castris
fugientes conspicatae, neque illos suo adventu confir-

mare potuerunt, neque ipsae hostium impetum tulerunt.

