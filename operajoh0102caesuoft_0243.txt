C. JULII CAESARIS COMM. DE BE'LLo GALL. 221

quum latos fines et complura oppida haberent, unius
legionis hibernis non potuerant contineri quin bellum
pararent conjurationesque facerent.

III. Repentino adventu Caesaris accidit, quod impa-
ratis disjectisque accidere fuit necesse, ut sine timore
ullo rura colentes prius ab equitatu opprimerentur
quam confugere in oppida possent. Namque etiam illud
vulgare incursionis signum hostium , quod incendiis aedi-
ficiorum intelligi consuevit, Caesaris id erat interdicto

sublatum, ne aut copia pabuli frumentique, si longius
progredi vellet, deficeretur, aut hostes incendiis terre—
rentur. Multis hominum millibus captis, perterriti Bitu-
riges, qui primum adventum effugere potuerant Roma—
norum, in finitimas civitates , aut privatis hospitiis con-
fisi aut societate consiliorum, confugerant. Frustra3
nam Caesar magnis itineribus omnibus locis occurrit,
nec dat ulli civitati spatium de aliena potius quam de
domestica salute cogitandi : qua celeritate et fideles aini-
cos retinebat, et dubitantes terrore ad conditiones pacis
adducebat. Tali conditione proposita, Bituriges, quum
sibi viderent clementia Caesaris reditum patere in ejus
amicitiam, finitimasque civitates sine ulla poena dedisse
obsides atque in fidem receptas esse, idem fecerunt.
IV. Caesar militibus, pro tanto labore ac patientia, qui
brumalibus diebus, itineribus difficillimis, frigoribus in-
tolerandis, studiosissime. permanserant in labore, duce-
nos sestertios, centurionibus Π millia nummum, praedae
nomine, condonanda pollicetur, legionibusque in hiberna
remissis, ipse se recipit die XL Bibracte. Ibi quum jus

diceret, Bituriges ad eum legatos mittunt, auxilium pe-

