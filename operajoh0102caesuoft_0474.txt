168 C. JULII CAESARIS COMMENT. LIBER

XII. Eo detrimento adeo sunt fracti Alexandrini,
quum jam non virtute propugnatorum, sed scientia
classiariorum se victos viderent,.... quibus et superiori-
bus locis sublevabantur, ut ex aedificiis defendi possent,
et materiam cunctam objicerent, quod nostrae classis
oppugnationem etiam ad terram verebantur. Iidem, pos-
teaquam Ganymedes in concilio confirmavit, sese et eas,
quae essent amissae, restituturum ‚ et numerum adauctu-
rum ‚ magna spe et fiducia veteres reficere naves, accu-
ratiusque huic rei studere atque inservire instituerunt:
ac tametsi amplius cx navibus longis in portu navali-
busque amiserant‚ non tamen reparandae classis cogi—
tationem deposuerunt 2 videbant enim , non auxilia Cae-
sari, non commeatus supportari posse, si classe ipsi
valerent. Praeterea nautici homines, urbis et regio-
nis maritimae, quotidianoque usu a pueris exercitati,
ad naturale ac domesticum bonum refugere cupiebant,
et quantum parvulis navigiis profecissent, sentiebant.
Itaque omni studio ad parandam classem incubuerunt.

XIII. Erant omnibus ostiis Nili custodiae exigendi
portorii causa dispositae. Naves veteres erant in occultis
regiae navalibus, quibus multis annis ad navigandum
non erant usi. Has reficiebant3 illas Alexandriam revo-
cabant. Deerant remi; porticus, gymnasia, aedificia pu-
blica detegebant, asseres remorum usum obtinebant z
aliud naturalis solertia, aliud urbis copia subministra-
bat. Postremo non longam navigationem parabant, sed
praesentis temporis necessitati serviebant, et in ipso portu
confligendum videbant. Itaque paucis diebus, contra om·
nium opinionem, quadriremes xxii, quinqueremes v

