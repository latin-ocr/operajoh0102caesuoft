...-- „ Qm-,.p—u——-„s‚—-————9-—-—-.-. . -ο- ,Μ

DE BELLO GALLICO Lm, IV. 9¹

lum adjici posset. Hunc ad egrediendum nequaquam ido-
neum arbitratus locum, dum reliquae naves eo conveni-
rent, ad horam nonam in ancoris exspectavit. Interim
legatis tribunisque militurn convocatis, et quae ex Volu-
seno cognovisset, et quae fieri vellet, ostendit; monuit-
que, ut rei militaris ratio , maxime ut maritimae res pos-
tularent, ut quae celerem atque vinstabilem motum habe-
rent, ad nutum et ad tempus omnes res ab iis adminis-
trarentur. His dimissis, et ventum et aestum uno tem-
pore nactus secundum, dato signo, et sublatis ancoris,
circiter millia passuum v11 ab eo loco progressu8, aperto
ac plano litore naves constituit.

XXIV. At barbari, consilio Romanorum cognito,
praemisso equitatu et essedariis, quo plerumque genere
in proeliis uti consuerunt, reliquis copiis subsecuti, nos-
tros navibus egredi prohibebant. Erat ob has causas
summa difficultas, quod naves propter magnitudinem,
nisi in alto, constitui non poterant, militibus autem
ignotis locis, impeditis manibus, magno et gravi armo-
rum onere oppressis, simul et de navibus desiliendum,
et in fluctibus consistendum, et cum hostibus erat pu-
gnandum z quum illi, aut ex arido, aut paululum in aquam
progressi, omnibus membris expediti, notissimis locis
audacter tela conjicerent, et equos insuefactos incitarent.
Quibus rebus nostri perterriti, atque hujus omnino
generis pugnae imperiti, non eadem alacritate ac stu-
iiio, quo in pedestribus uti proeliis consueverant, nite-
bantur.

XXV. Quod ubi Caesar animadvertit, naves longas,

quarum et species erat barbaris inusitatior, et mo-

