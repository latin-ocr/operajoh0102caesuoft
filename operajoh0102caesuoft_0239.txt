DE BELLO GALLICO LIB. VII. 217

LXXXIX. Postero die Vercingetorix, concilio con-
vocato , « id se bellum suscepisse non suarum necessita-
tum, sed communis libertatis causa, demonstrat, et,
quoniam sit fortunae cedendum, ad utramque rem se il-
lis offerre, seu morte sua Romanis satisfacere, seu vi-
vum tradere velint. )) Mittuntur de his rebus ad Caesa-
rem legati. Jubet arma tradi, principes produci. Ipse
in munitione pro castris consedit, eo duces producun-
tur. Vercingetorix deditur, arma projiciuntur. Reserva-
tis AEduis atque Arvernis, si per eos civitates recuperare
posset, ex reliquis captivis toto exercitu capita singula,
praedae nomine, distribuit.

XC. His rebus confectis, in AEduos proficiscitur, ci-
vitatem recipit. Eo legati ab Arvernis missi quae impe-
raret se facturos pollicentur. Imperat magnum nume-
rum obsidum. Legiones in hiberna mittit. Captivorum
circiter XX millia AEduis Arvernisque reddit. T. Labie-
num cum 11 legionibus et equitatu in Sequanos profi-
cisci jubet; huic M. Sempronium Rutilium attribuit.
C. Fabium et L. Minucium Basilum cum 11 legionibus
in Remis collocat, ne quam a finitimis Bellovacis cala-
mitatem accipiant. C. Antistium Reginum in Ambivare-
tos, T. Sextium in Bituriges, C. Caninium Rebilum in
Rutenos, cum singulis legionibus, mittit. Q. Tullium Ci-
ceronem et P. Sulpicium Cabilloni et Matiscone in AEduis
ad Ararim, rei frumentariae causa, collocat. Ipse Bi-
bracte hiemare constituit. His rebus litteris Caesaris co-

gnitis Romae, dierum xx supplicatio indicitur.

