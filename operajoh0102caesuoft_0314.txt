8 C. JULII CAESARIS COMMENTARIORUM

uti per colloquia omnes controversiae componantur. n
X. Acceptis mandatis, Roscius cum LCaesare Ca-
puam pervenit, ibique consules Pompeiumque invenit.
Postulata Caesaris renuntiat. Illi, deliberata re, respon-
dent, scriptaque ad eum mandata per eos remittunt,
quorum haec erat summa ς «Caesar in Galliam reverte-
retur, Arimino excederet, exercitus dimitteret ε quae si
fecisset, Pompeium in Hispanias iturum. Interea, quoad
fides esset data, Caesarem facturum, quae polliceretur,
non intermissuros consules Pompeiumque delectus.»

XI. Erat iniqua conditio, postulare, ut Caesar Ari-
mino excederet, atque in provinciam reverteretur, ip-
sum et provincias ct legiones alienas tenere3 exercitum
Caesaris velle dimitti, delectus habere, polliceri, se in
provinciam iturum, neque, ante quem diem iturus sit,
definire ς ut , si peracto Caesaris consulatu Pompeius pro-
fectus non esset, nulla tamen mendacii religione obstri-
ctus videretur : tempus vero colloquio non dare, neque
accessurum polliceri, magnam pacis desperationem affe-
rebat. Itaque ab Arimino M. Antonium cum cohortibus
quinque Arretium mittit : ipse Arimini cum duabus le-
gionibus subsistit, ibique delectum habere instituit :
Pisaurum, Fanum, Anconam singulis cohortibus oc-
cupat.

XII. Interea certior factus, Iguvium Thermum prae-
torem cohortibus quinque tenere, oppidum munire,
omniumque esse Iguvinorum optimam erga se volunta-
tem, Curionem cum tribus cohortibus, quas Pisauri et
Arimini habebat, mittit. Cujus adventu cognito, diffisus
municipii voluntate Thermus, cohortes cx urbe educit,

 

