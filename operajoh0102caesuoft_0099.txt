 

i
ἕ
ἶ
ἱ
¹}
ι

vawwssmwwmvummffissmlwvmwmmmmmmmmwmm

C. JULII CAESARIS

COMMENTARIORUM

DE BE LLO GALLICO

LIBER Q UART US.

7*‹—-—-—>⁷

I. ΕΑ, quae secuta est, hieme, qui fuit annus Cn. Pom-
peio, M. Crasso coss„ Usipetes Germani, et item Tench-
theri, magna cum multitudine hominum, flumen Rhe-
num transierunt, non longe a mari, quo Rhenus influit.
Causa transeundi fuit, quod ab Suevis complures an-
nos exagitati bello premebantur, et. agricultura prohibe-
bantur. Suevorum gens est longe maxima et bellicosis-
sima Germanorum omnium. Hi centum pagos habere
dicuntur, ex quibus quotannis singula millia armatorum,
bellandi causa, suis ex finibus educunt. Reliqui, qui domi
manserint, se atque illos alunt. Hi rursus invicem anno
post in armis sunt3 illi domi remanent. Sic neque agri-

„ cultura, nec ratio atque usus belli, intermittitur. Sed

privati ae separati agri apud eos nihil est3 neque lon-
gius anno remanere suo in loco, incolendi causa, licet.

