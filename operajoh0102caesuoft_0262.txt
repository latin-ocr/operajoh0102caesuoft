240 C. JULII CAESARIS COMJvOENTARIORUM

Caninius celeriter cum cohortibus armatis ex proximis
castellis in frumentarios suh ipsam lucem impetum fe-
cit. Ii, repentino malo perterriti, diffugiunt ad sua prae-
sidia : quae nostri ut viderunt, acrius contra armatos
incitati, neminem ex eo numero vivum capi patiuntur.
Effugit inde cum paucis Lucterius, nec se recipit in
castra.

XXXVI. Re bene gesta, Caninius ex captivis com-
perit partem copiarum cum Drappete esse in castris a
millibus non amplius ΧΠ. Qua re ex compluribus co-
gnita, quum intelligeret, fugato duce altero, perterritos
reliquos facile opprimi posse, magnae felicitatis esse ar-
bitrabatur neminem ex caede refugisse in castra⁷ qui de
accepta calamitate nuntium Drappeti perferret. Sed in
experiendo quum periculum nullum videret, equitatum
omnem Germanosque pedites, summae velocitatis ho-
mines, ad castra hostium praemittit : ipse legionem unam
in trina castra distribuit, alteram secum expeditam du-
cit. Quum propius hostes accessisset, ab exploratoribus
quos praemiserat cognoscit castra eorum, ut barbaro-
rum fert consuetudo, relictis locis superioribus, ad ripas
fluminis esse demissa3 at Germanos equitesque impru-
dentibus onmibus de improviso advolasse, et proelium
commisisse. Qua re cognita, legionem armatam instruc-
tamque adducit. Ita, repente omnibus ex partibus signo
dato, loca superiora capiuntur. Quod ubi accidit, Ger-
mani equitesque, signis legionis visis, vehementissime
proeliantur : confestim omnes cohortes undique impetum
faciunt3 omnibusque aut interfectis, aut captis, magna
praeda potiuntur. Capitur ipse eo proelio Drappes.

