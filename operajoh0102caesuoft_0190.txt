168 C. JULll CAESARIS COMMENTARIORUM

neant. Duabus Agendici legionibus atque impedimentis
totius exercitus relictis, ad Boios proficiscitur.

XI. Altero die , quum ad oppidum Senonum Vellauno-
dunum venisset, ne quem post se hostem relinqueret,
quo expeditiore re frumentaria uteretur, oppugnare in-
stituit, idque biduo circumvallavit : tertio die missis ex
oppido legatis de deditione, arma proferri, jumenta pro-
duci, Dc obsides dari jubet. Ea qui conficeret, C. Tre-
bonium legatum relinquit ε ipse, ut quam primum iter
conficeret, Cenabum Carnutum proficiscitur3 qui, tuin
primum allato nuntio de oppugnatione Vellaunoduni‚
quum longius eam rem ductum iri existimarent, praesi-
dium, Genabi tuendi causa, quod eo mitterent, compara-
bant. Huc biduo pervenit : castris ante oppidum positis,
diei tempore exclusus, in posterum oppugnationem dif-
fert, quaeque ad eam rem usui sint militibus imperat,
et, quod oppidum Genabum pons fluminis Ligeris conti·
nebat, veritus ne noctu ex oppido profugerent, duas
legiones in armis excubare jubet. Genabenses, paulo
ante mediam noctem silentio ex oppido egressi, flumen
transire coeperunt. Qua re per exploratores nuntiata,
Caesar legiones quas expeditas esse jusserat, portis in-
censis, intromittit, atque oppido potitur, perpaucis ex
hostium numero desideratis quin cuncti vivi caperen-
tur, quod pontis atque itinerum augustiae multitudini
fugam intercluserant. Oppidum diripit atque incendit,
praedam militibus donat, exercitum Ligerim transducit,
atque in Biturigum fines pervenit.

XII. Vercingetorix, ubi de Caesaris adventu cognovit,
oppugnatione desistit, atque obviam Caesari proficisci-

