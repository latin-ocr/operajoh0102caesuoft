DE BELLO ALEXANDRINO. 173

communivit, atque ibi praesidium posuit. Hunc fuga
Pharitae reliqueram3 fortiorem illum propioremque op-
pido Alexandrini tuebantur. Sed eum postero die simili
ratione aggreditur, quod , his obtentis duobus, omnem
navigiorum excursum et repentina latrocinia sublatum
iri videbatur. Jamque eos, qui praesidio eum locum te-
nebant, tormentis ex navibus sagittisque depulerat, at-
que in oppidum redegerat3 et cohortium trium instar
in terram exposuerat : non enim plures consistere an-
gustiae loci patiebantur : reliquae copiae in navibus sta-
tionem obtinebant. Quo facto imperat, pontem adversus
hostem praevallari, et, qua exitus navibus erat, fornice
exstruct0‚ quo pons sustinebatur, lapidibus oppleri atque
obstrui : quorum altero opere effecte, ut nulla omnino
scapha egredi posset, altero instituto, omnes Alexan-
drinorum copiae ex oppido se ejecerunt, et contra mu-
nitiones pontis latiore loco constiterunt3 eodemque tem-
pore, quae consueverant navigia per pontes ad incendia
onerariarum emittere, ad molem constituerunt. Pugna-
batur a nostris ex ponte, ex mole : ab illis ex area ,
quae erat adversus pontem, et ex navibus contra molem.

XX. In his rebus occupato Caesare, militesque hor—
tante, 'remigum magnus numerus et classiariorum ex
longis navibus nostris in molem se ejecit. Pars eorum
studio spectandi ferebatur, pars etiam eupiditate pu-
gnandi. Hi primum navigia hostium lapidibus ac fundis
a mole repellebant, ac multum proficere multitudine
telorum videbantur. Sed postquam ultra eum locum, ab
latere eorum aperto, ausi sunt egredi ex navibus Alexan·
drini pauci, ut sine signis certisque ordinibus , sine ra-

