2¹4 C. JULII CAESARIS COMMENTARIORUM

cunt. Erat a septemtrionibus collis quem, propter magni-
tudinem circuitus, opere circumplecti non potuerant nos-
tri3 necessarioque paene iniquo loco et leniter declivi
castra fecerant. Haec C. Antistius Reginus et C. Cani-
nius Rebilus, legati, cnm duabus legionibus obtinebant.
Cognitis per exploratores regionibus, duces hostium Lx
millia ex omni numero deligunt earum civitatum quae
maximam virtutis opinionem habebant; quid, quoque
pacto agi placeat, occulte inter se constituunt3 adeundi
tempus definiunt, quum meridies esse videatur. Iis co-
piis V ergasillaunum Arvernum ‚ unum ex quatuor duci-
bus, propinquum Vercingetorigis, praeficiunt. Ille, ex
castris prima vigilia egressus, prope confecto sub lucem
itinere, post montem se occultavit, militesque ex noc-
turno labore sese reficere jussit. Quum jam meridies ap-
propinquare videretur, ad ea castra quae supra demons-
travimus contendit; eodemque tempore equitatus ad
campestres munitiones accedere, et reliquae copiae sese
pro castris ostendere coeperunt.

LXXXIV. Vercingetorix, ex arce Alesiae suos conspi-
catus, ex oppido egreditur3 a castris longurios , muscu-
los, falces, reliquaque quae eruptionis causa paraverat,
profert. Pugnatur· uno tempore omnibus locis acriter,
atque omnia tentantur. Qua minime visa pars firma est,
huc concurritur. Romanorum manus tantis munitioni-
bus distinetur, nec facile pluribus locis occurrit. Multum
ad terrendos nostros valuit clamor qui post tergum
pugnantibus exstitit, quod suum periculum in aliena
vident virtute consistere : omnia enim plerumque
quae absunt vehementius hominum mentes perturbant.

