DE BELLO ALEXANDRINO. 1 89

lii magna classe in illum se sinum contulisset, paucis
navibus Iadertinorum, quorum semper in rempublicam
singulare constiterat officium, dispersis Octavianis na·
vibus erat potitus, ut vel classe dimicare posset, adjun-
ctis captivis navibus sociorum. Et quum diversissima
parte orbis terrarum Cn. Pompeium victor Caesar seque-
retur, compluresque adversarios in Illyricum propter
Macedoniae propinquitatem se, reliquiis ex fuga colle·
ctis, contulisse audiret, litteras ad Gabinium mittit, uti
cum legionibus tironum, quae nuper erant conscriptae,
proficisceretur in Illyricum, conjunctisque copiis cum
Q. Cornificio, si quod periculum provinciae inferretur,
depelleret3 sin ea non magnis copiis tuta esse posset, in
Macedoniam legiones adduceret : omnem enim illam par-
tem regionemque, vivo Cn. Pompeio, bellum instaura-
turam esse credebat.

XLIII. Gabinius, ut in Illyricum venit, hiberno tem-
pore anni ac difficili, sive copiosiorem provinciam exi-
stimans, sive multum fortunae victoris Caesaris tribuens ‚
sive virtute et scientia sua confisus, quam saepe in bellis
periclitatus, magnas res et secundas ductu auspicioque
suo gesserat, neque provinciae facultatibus sublevabatur,
quae partim erat exinanita, partim infidelis; neque na-
vibus, intercluso mari tempestatibus, commeatus sup-
portari poterat, magnisque difficultatibus coactus, non
ut volebat, sed ut necesse erat, bellum gerebat. Ita,
quum durissimis tempestatibus propter inopiam castella
aut oppida expugnare cogeretur, crebro incommoda
accipiebat; adeoque est a Bar-baris contemptus, ut, Sa-
lonam se recipiens in oppidum maritimum, quod cives

