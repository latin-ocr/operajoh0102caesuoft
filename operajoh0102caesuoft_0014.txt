ij PRAEFATIO GENERALIS.

ipsa quam diximus materiarum congerieS, scrutantibus
et secernentibus non adsit, sed obsit. Parcius enim et
prudentius ex tam promiscuis, tam turbatis, divitibus
licet, fontibus hauriendum. Hanc ergo in primis curam
attulimus et retinebimus, ne quid obsoletum, ne quid
alienum a proposito, ne quid inutile et nimium in has

nostras notulas irrepat et influat, memores scilicet illius

horatiani versus :
Omne supervacuum pleno de pectore manat.

Quum autem omni tempore in enucleandis veterum li-
bris delectus et modus sint requirendi, tum praesertim
hac nostra aetate : breviorem enim hodie et velut com-
pendiariam ad doctrinas viam quaerimus, ut pote multis
aliis impediti laboribus, gravibus curis intenti, recentio-
rum litterarum illecebris et rerum civilium contentioni-
bus distracti. Praeterea veteris et medii aevi finibus quasi
interpositi, multa ex praeteritarum aetatum laboribus de-
trahere, secernere, quaedam relinquere cogimur, quae
renascentibus primum antiquitatis studio et luce neces-
saria, nostris autem absona temporibUS, nos ad futu-
rum pergentes, et in novas et ignotas adhuc regiones
caeco et potente afflatu impulsos, onerarent et mora-
rentur.

En habes, AMicE LECTOR, descriptum, utinam et gra-
tum, omnem nostri tenorem operis! Quod litteris latinis

sacrum, parisiensi Academiae honestum, almae studiorum

