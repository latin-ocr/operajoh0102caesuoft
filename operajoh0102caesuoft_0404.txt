98 C. JULII CAESARIS COMMENTARIORUM

rem esse impedimenti loco. n Illi neque legatos Caesaris
recipere, neque periculum praestare eorum, sed totam
rem ad Pompeium rejicere : unum instare, de induciis,
vehementissimeque contendere. Quos ubi Caesar intel-
lexit praesentis periculi atque inopiae vitandae causa om-
nem orationem instituisse, neque ullam spem aut condi-
tionem pacis afferre, ad reliquam cogitationem belli sese
recepit.

XVIII. Bibulus , multos dies terra prohibitus , et gra-
viore morbo ex frigore ac labore implicitus, quum neque
curari posset, neque susceptum officium deserere vellet,
vim morbi sustinere non potuit. Eo mortuo , ad nemi-
nem unum summa imperii redit3 sed separatim suam
quisque classem ad arbitrium suum administrabat. Vi-
bullius, sedato tumultu, quem repentinus Caesaris ad·
venius concitaverat, ubi primum , rursus adhibito Libone,
et L. Lucceio et Theophane, quibuscum communicare
de maximis rebus Pompeius consueverat, de mandatis
Caesaris agere instituit3 eum ingressum in sermonem
Pompeius interpellavit, et loqui plura prohibuit. «Quid
mihi , inquit, aut vita ‚ aut civitate opus est ‚ quam bene-
ficio Caesaris habere videbor? cujus rei opinio tolli non
poterit, quum in Italiam, ex qua profectus sum, reductus
existimabor.» Bello perfecto ‚ ab iis Caesar haec facta co-
gnovit, qui sermoni interfuerunt ε conatus tamen nihilo·
minus est, aliis rationibus per colloquia de pace agere.

XIX. Inter bina castra Pompeii atque Caesaris unum
flumen tantum intererat Apsus, crebraque inter se col·
loquia milites habebant3 neque ullum interim telum, per
pactiones colloquentium, transjiciebatur. Mittit P. Va-

