130 C. J ULII CAESARIS COMMENTARIORUM

sistere conabatur, atque ultro in nostros impetum fa-
ciebat. Equitatus Caesaris, quod angusto itinere per ag-
geres ascendebat, receptui suo timens, initium fugae
faciebat. Dextrum cornu, quod erat a sinistro seclu-
sum, terrore equitum animadverso, ne intra munitio-
nem opprimeretur, ea parte, qua proruerat, sese reci·
piebat, ac plerique ex iis, ne in angustias inciderent,
decem pedum munitionis se in fossas praecipitabant:
primisque oppressis, reliqui per horum corpora salutem
sibi atque exitum pariebant. Sinistro cornu milites,
quum ex vallo Pompeium adesse et suos fugere cerne-
rent, veriti, ne angustiis intercluderentur, quum extra
et intus hostem haberent, eodem, quo venerant, receptu
sibi consulebant, omniaque erant tumultus, timoris,
fugae plena, adeo ut, quum Caesar signa fugientium
manu prehenderet, et consistere juberet, alii dimissis
equis· eumdem cursum conficerent, alii ex metu etiam
signa dimitterent, neque quisquam omnino consis-
teret.

LXX. His tantis malis haec subsidia succurrebant,
quo minus omnis dederetur exercitus, quod Pompeius
insidias timens (credo, quod haec praeter spem accide-
rant ejus, qui paulo ante ex castris fugientes suos con-
spexerat )‚ munitionibus appropinquare aliquandiu non
audebat, equitesque ejus, angustis portis, atque his a
Caesaris militibus occupatis, ad insequendum tardaban-
tur. Ita parvae res magnum in utramque partem mo-
mentum habuerunt. Munitiones cuim, a castris ad flu-
men perductae, expugnatis jam castris Pompeii, pro·
priam et expeditam Caesaris victoriam interpellaverunt :

