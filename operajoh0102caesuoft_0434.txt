¹28 C. JULII CAESARIS COMMENTARIORUM

duci. Castrorum hic situs erat. Superioribus diebus,
nona Caesaris legio quum se objecisset Pompeianis co-
piis, atque opera, ut demonstravimus, circummuniret‚
castra eo loco posuit. Haec silvam quamdam continge-
bant, neque longius a mari passibus cn aberant. Post,
mutato consilio quibusdam de causis, Caesar paulo ul·
tra eum locum castra transtulit : paucisque intermissis
diebus haec eadem Pompeius occupaverat, et, quod eo
loco plures erat legiones habiturus, relicto interiore
vallo, majorem adjecerat munitionem. Ita minora ca-
stra, inclusa majoribus, castelli atque arcis locum obti-
nebant. Item ab angulo castrorum sinistro munitionem
ad flumen perduxerat, circiter passus cn, quo liberius
ac sine periculo milites aquarentur. Sed is quoque, mu-
tato consilio quibusdam de causis, quas commemorari
necesse non est, eo loco excesserat. Ita complures dies
manserant castra ε munitiones quidem integrae omnes
erant.

LXVII. Eo signo legionis illato, speculatores Caesari
renuntiarunt. Hoc idem visum ex superioribus quibus-
dam castellis confirmaverant. Is locus aberat a novis
Pompeii castris circiter passus D. Hanc legionem spe·
rans Caesar se opprimere posse, et cupiens ejus diei de·
trimentum sarcire ‚ reliquit in opere cohortes duas, quae
speciem munitionis praeberent: ipse diverso itinere,
quam potuit occultissime, reliquas cohortes, numero
xxxm, in quibus erat legio nona, multis amissis cen-
turionibus, deminutoque militum numero , ad legionem
Pompeii castraque minora duplici acic duxit. Neque

eum prima opinio fefellit: nam et pervenit prius quam

