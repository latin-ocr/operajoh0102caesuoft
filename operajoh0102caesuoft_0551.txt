DE BELLO AFRICANO. 24 5

instructa sub hoste stabat. Equites barbari, levisque ar-
maturae, proeliis minutis cominus dimicabant.

LII. Caesar ab eo opere quum jam sub vesperum co-
pias in castra reduceret, magno incursu, cum omni equi-
tatu levique armatura , Juba, Scipio, Labienus, in legio-
narios impetum fecerunt. Equites Caesariani, vi universae
subitaeque hostium multitudinis pulsi, parumper cesse-
runt. Quae res aliter adversariis cecidit : namque Caesar,
ex medio itinere copiis reductis, equitibus suis auxilium
tulit3 equites autem, adventu legionum animo addito,
conversis equis in Numidas, cupide insequentes disper-
sosque, impetum fecerunt, atque eos convulneratos us-
que in castra regia repulerunt, multosque ex iis interfe-
cerunt. Quod ni in noctem proelium esset conjectum,
pulvisque vento flatus omnium prospectu offecisset, Juba
cum Labieno capti in potestatem Caesaris venissent, equiÎ‡
tatusque cum levi armatura funditus ad internecionem
deletus esset. Interim incredibiliter ex legionibus 1v et v1
Scipionis milites diffugere, partim in castra Caesaris,
partim in quas quisque poterat regiones pervenire : item-
que equites Curioniani , diffisi Scipioni ejusque copiis ,
complures se eodem conferebant.

LIII. Dum haec circum Uzitam ab utrisque ducibus
administrantur, legiones duae, lx et x, ex Sicilia navibus
onerariis profectae, quum jam non longe a portu Rus-
pinae abessent, conspicatae naves Caesarianas, quae in sta-
tione apud Thapsum stabant, veriti, ne in adversario-
rum, ut insidiandi gratia ibi commorantium , classem

inciderent, imprudentes vela in altum dederunt, ac diu

