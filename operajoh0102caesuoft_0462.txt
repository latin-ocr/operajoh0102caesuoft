156 C. JULII CAESARIS COMMENTARIORUM

bus filiis major, et ex duabus ea, quae aetate antecedebat.
Haec uti fierent, per omnes deos, perque foedera, quae
Romae fecisset, eodem testamento Ptolemaeus populum
romanum obtestabatur. Tabulae testamenti unae per le-
gatos ejus Romam erant allatae, ut in aerario ponerentur
(hae quum propter publicas occupationes poni non po-
tuissent, apud Pompeium sunt depositae); alterae, eo-
dem exemplo, relictae atque obsignatae Alexandriae pro—
ferebantur.

CIX. De his rebus quum ageretur apud Caesarem,
isque maxime vellet, pro communi amico atque arbitro
controversias regum componere, subito exercitus regius
equitatusque omnis venire Alexandriam nuntiatur. Cae-
saris copiae nequaquam erant tantae , ut eis, extra oppi-
dum si essct dimicandum, confideret. Relinquebatur, ut
se suis locis oppido teneret, consiliumque Achillae co—
gnosceret. Milites tamen omnes in armis esse jussit, re—
gemque hortatus est, ut ex suis necessariis, quos habe-
ret maximae auctoritatis, legatos ad Achillam mitteret,
et, quid esset suae voluntatis, ostenderet. A quo missi
Dioscorides et Serapion , qui ambo legati Romae fuerant ,
magnamque apud patrem Ptolemaeum auctoritatem ha·
buerant, ad Achillam pervenerunt. Quos ille, quum in
conspectum ejus venissent, prius, quam audiret, aut,
cujus rei causa missi essent, cognosceret, corripi ac in-
terfici jussit : quorum alter accepto vulnere occupatu5‚
per suos pro occiso sublatus , alter interfectus est. Quo
facto, regem ut in sua potestate haberet, Caesar effecit,
magnamque regium nomen apud suos auctoritatem ha-
bere existimans, et ut¹ potius privato paucorum et la-

