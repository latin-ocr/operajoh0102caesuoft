DE BELLO ALEXANDRINO. 169

confecerunt. Ad has minores apertasque complures adje-
cerunt, et in portu periclitati remigio, quid quaeque
earum efficere posset, idoneos milites imposuerunt, se-
que ad confligendum omnibus rebus paraverunt. Caesar
rhodias naves lx habebat (nam , x missis, una in cursu
litore aegyptio defecerat), ponticas v111, lycias v, ex
Asia ΧΠ. Ex his quinqueremes v erant, et quadriremes x ε
reliquae infra hanc magnitudinem, et pleraeque apertae.
Tamen virtute militum confisus , cognitis hostium copiis ,
se ad dimicandum parabat.

XIV. Postquam eo ventum est, ut sibi uterque eo-
rum confideret, Caesar Pharon classe circumvehitur , ad-
versasque naves hostibus constituit3 in dextro cornu
rhodias collocat, in sinistro ponticas. Inter has spa-
tium cn passuum relinquit, quod satis esse ad explican-
das naves videbatur. Post hunc ordinem reliquas naves
subsidio distribuit : quae quamque earum sequatur, et
cui subveniat, constituit atque imperat. Non dubitanter
Alexandrini classem producunt atque instruunt : in
fronte collocant xx113 reliquas subsidiarias in secundo
ordine constituunt. Magnum praeterea numerum mino-
rum navigiorum et scapharum producunt cum malleolis
ignibusque, si quid ipsa multitudo, et clamor, et flamma,
nostris terroris afferre possent. Erant inter duas classes
vada transitu angusto, quae pertinent ad regionem Afri-
cae (sic enim praedicant, partem esse Alexandriae dimi-
diam Africae)‚ satisque diu inter ipsos est exspectatum,
ab utris transeundi fieret initium 3 propterea quod, eis qui
intrassent, et ad explicandam classem, et ad receptum ‚
si durior accidisset casus, impeditiores fore videbantur.

