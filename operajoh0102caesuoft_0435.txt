DE BELLO CIVILI LIB. 111. ¹²9

Pompeius sentire posset; et tametsi erant munitiones
castrorum magnae, tamen sinistro cornu ‚ ubi erat ipse,
celeriter aggressus Pompeianos ex vallo deturbavit. Erat
objectus portis ericius. Hic paulisper est pugnatum,
quum irrumpere nostri conarentur, illi castra defende-
rent, fortissime T. Pulcione, cujus opera proditum exer-
citum C. Antonii demonstravimus, e loco propugnante :
sed tamen nostri virtute vicerunt, excisoque ericio,
primo in majora castra, post etiam in castellum, quod
erat inclusum majoribus castris , irruperunt, et quod eo
pulsa legio sese receperat, nonnullos ibi repugnantes
interfecerunt.

LXVIII. Sed fortuna, quae plurimum potest, quum
in reliquis rebus, tum praecipue in bello, parvis mo-
mentis magnas rerum commutationes efficit : ut tum
accidit. Munitionem, quam pertinere a castris ad ssu-
men supra demonstravimus, dextri Caesaris cornu co-
hortes, ignorantia loci, sunt secutae, quum portam quae-
rerent, castrorumque eam munitionem esse arbitraren-
tur. Quod quum esset animadversum, conjunctam esse
flumini, prorutis his munitionibus, defendente nullo,
transcenderunt, omnisque noster equitatus eas cohortes
est secutus.

LXIX. Interim Pompeius, hac satis longa interjecta
mora, et re nuntiata, quintam legionem, ab opere de-
ductam, subsidio suis duxit : eodemque tempore equita-
tus ejus nostris equitibus appropinquabat, et acies in-
structa a nostris, qui castra occupaverant, cernebatur ,
omniaque sunt subito mutata. Pompeiana enim legio,
celeris spe subsidii confirmata, ab Decumana porta re-

11. 9

