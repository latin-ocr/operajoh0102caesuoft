DE BELLO GALLICO LIB. VI. 143
apud Caesarem gratia intelligebatur, ii, qui propter ve-
teres inimicitias nullo modo cum AEduis conjungi pote-
rant, se Remis in clientelam dicabant. Hos illi diligenter
tuebantur. Ita et novam et repente collectam auctorita-
tem tenebant. Eo tum statu res erat, ut longe principes
haberentur AEdui ‚ secundum locum dignitatis Remi ob-
tinerent.

XIII. In omni Gallia eorum hominum, qui aliquo
sunt numero atque honore, genera sunt duo : nam plebs
paene servorum habetur loco ‚ quae per se nihil audet⁷ et
nullo adhibetur consilio. Plerique, quum aut aere alieno,
aut magnitudine tributorum, aut injuria potentiorum
premuntur, sese in servitutem dicant nobilibus : in hos
eadem omnia sunt jura, quae dominis in servos. Sed de
his duobus generibus alterum est druidum, alterum equi-
tum. Illi rebus divinis intersunt, sacrificia publica ac pri-
vata procurant, religiones interpretantur. Ad hos ma-
gnus adolescentium numerus disciplinae causa concurrit,
magnoque ii sunt apud eos honore. Nam fere de omni-
bus controversiis publicis privatisque constituunt3 et, si
quod est admissum facinus, si caedes facta ‚ si de heredi-
tate, si de finibus controversia est, iidem decernunt3
praemia poenasque constituunt: si qui, aut privatus, aut
publicus, eorum decreto non stetit, sacrificiis interdicunt.
Haec poena apud eos est gravissima. Quibus ita est inter-
dictum , ii numero impiorum ac sceleratorum habentur,
iis omnes decedunt, aditum eorum sermonemque defu-
giunt, ne quid ex contagione incommodi accipiant : ne-
que iis petentibus jus redditur, neque honos ullus com-
municatur. His autem omnibus druidibus praeest unus,

