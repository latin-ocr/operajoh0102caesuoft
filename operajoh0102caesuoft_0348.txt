ζμ), C. JULII CAESARIS COMMENTARIORUM

queri agmen ad dextram conspexerunt, jamque primos
superare regionem castrorum animum adverterunt, nemo
erat adeo tardus aut fugiens laboris, quin statim castris
exeundum atque occurrendum putarent. Conclamatur
ad arma, atque omnes copiae ‚ paucis praesidio reli-
«rtis cohortibus, exeunt, rectoque ad Iberum itinere con·
tendunt.

LXX. Erat in celeritate omne positum certamen,
utri prius angustias montesque occuparent z sed exerci-
tum Caesaris viarum difficultates tardabant3 Afranii co-
pias equitatus Caesaris insequens morabatur. Res tamen
ab Afranianis huc erat necessario deducta, ut, si priores
montes, quos petebant, attigissent, ipsi periculum vi-
tarent, impedimenta totius exercitus cohortesque, in
castris relictas, servare non possent; quibus interclusis
exercitu Caesaris auxilium ferri nulla ratione poterat.
Confecit prioi· iter Caesar, atque ex magnis rupibus na-
ctus planitiem, in hac contra hostem aciem instruit.
Afranius, quum ab equitatu novissimum agmen preme-
retur, et ante se hostem videret , collem quemdam nactus ,
ibi constitit. Ex eo loco quatuor cetratorum cohortes in
montem, qui erat in conspectu omnium excelsissimus,
mittit. Hunc magno cursu concitatos jubet occupare, eo
consilio, ut ipse eodem omnibus copiis contenderet, et,
mutato itinere, jugis Octogesam perveniret. Hunc quum
obliquo itinere cetrati peterent, conspicatus equitatus
Caesaris, in cohortes impetum facit : nec minimam par-
tem temporis equitum vim cetrati sustinere potuerunt,
omnesque, ab eis circumventi, in conspectu utriusque
exercitus interficiuntur.

 

