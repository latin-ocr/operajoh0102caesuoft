DE BELLO CIVILI LIB. 111. 123

missis diebus, rursum eum navibus ad se intra munitio-
nes recipit. Erat summa inopia pabuli, adeo, ut foliis
ex arboribus strictis, et teneris arundinum radicibus
contusis, equos alerent : frumenta enim, quae fuerantin-
tra munitiones sata, consumpserant, et cogebantur, Cor-
cyra atque Acarnania, longo interjecto navigationis spa-
tio, pabulum supportare : quoque erat ejus rei minor
copia, hordeo adaugere, atque his rationibus equitatum
tolerare. Sed, postquam non modo hordeum pabulum-
que omnibus in locis, herbaeque desectae, sed etiam
fructus ex arboribus deficiebant, corruptis equis macie,
conandum sibi aliquid Pompeius de eruptione existimavit.

LIX. Erant apud Caesarem ex equitum numero Al-
lobroges duo fratres, Roscillus et AEgus, Abducilli filii,
qui principatum in civitate multis annis obtinuerat, sinÎ‡
gulari virtute homines, quorum opera Caesar omnibus
gallicis bellis optima fortissimaque erat usus. His domi
ob has causas amplissimos magistratus mandaverat, at-
que eos extra ordinem in senatum legendos curaverat,
agrosque in Gallia, ex hostibus captos, praemiaque rei
pecuniariae magna tribuerat, locupletesque ex egentibus
fecerat. Hi propter virtutem non solum apud Caesarem
in honore erant, sed etiam apud exercitum cari liabe-
bantur : sed freti amicitia Caesaris, et stulta ac barbara
arrogantia elati, despiciebant suos, stipendiumque equi-
tum fraudabant, et praedam omnem domum avertebant.
Quibus illi rebus permoti, universi Caesarem adierunt,
palamque de eorum injuriis sunt questi, et ad cetera ad-
diderunt, falsum ab his equitum numerum deferri, quo-
rum stipendium averterent.

