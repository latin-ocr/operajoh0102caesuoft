2 C. JULH CAESARIS COMROENTAMORUM

bebatur, Pompeiusque aderat, ex ipsius ore Pompeii
mitti videbatur. Dixerat aliquis leniorem sententiam , ut
primo M. Marcellus, ingressus in eam orationem, non
oportere ante de ea re ad senatum referri, quam delec-
tus tota Italia habiti, et exercitus conscripti essent, quo
praesidio tuto et libere senatus, quae vellet, decernere
auderet3 ut M. Calidius, qui censebat, ut Pompeius in
suas provincias proficisceretur, ne qua esset armorum
causa3 timere Caesarem, abreptis ab eo 11 legionibus,
ne ad ejus periculum reservare et retinere eas ad Urbem
Pompeius videretur3 ut M. Rufus , qui sententiam Calidii ,
paucis fere mutatis rebus, sequebatur. Hi omnes, convi-
cio L. Lentuli consulis correpti, exagitabantur. Lentulus
sententiam Calidii pronuntiaturum se omnino negavit.
Marcellus, perterritus conviciis, a sua sententia disces-
sit. Sic vocibus consulis, terrore praesentis exercitus,
minis amicorum Pompeii, plerique compulsi, inviti et
coacti Scipionis sententiam sequuntur, « uti ante certam
diem Caesar exercitum dimittat : si non faciat, eum ad-
versus rempublicam facturum videri. n Intercedit M. An·
tonius, Q. Cassius , tribuni plebis. Refertur confestim
(le intercessione tribunorum : dicuntur sententiae graves:
ut quisque acerbissime crudelissimeque dixit, ita quam
maxime ab inimicis Caesaris collaudatur,

ΠΙ. Misso ad vesperum senatu, omnes, qui sunt ejus
ordinis, a Pompeio evocantur. Laudat Pompeius, atque
in posterum confirmat3 segniores castigat atque incitat.
Multi undique ex veteribus Pompeii exercitibus spe prae-
miorum atque ordinum evocantur : multi ex duabus
legionibus, quae sunt traditae a Caesare, arcessuntur.

 

