240¹ C. JULlI CAESARIS COMMENTARIORUM

ipse in Provincia moratus, quum celeriter omnes con-
ventus percucurrisset, publicas controversias cognovis-
set, bene meritis praemia tribuisset (cognoscendi enim
maximam facultatem habebat quali quisque animo in
rempublicam fuisset totius Galliae defectione, quam sus-
tinuerat fidelitate atque auxiliis Provinciae), his rebus
confectis, ad legiones in Belgium se recipit, hibernatque
Nemetocennae.

XLVII. Ibi cognoscit Commium Atrebatem proelio
cum equitatu suo contendisse. Nam quum Antonius in
hiberna venisset, civitasque Atrebatum in officio mane-
ret, Commius, qui, post illam vulnerationem quani su-
pra commemoravi, semper ad omnes motus paratus suis
civibus esse consuesset, ne consilia belli quaerentibus
auctor armorum duxque deesset, parente Romanis ci-
vitate, cum suis equitibus se suosque latrociniis alebat,
infestisque itineribus commeatus complures, qui com-
portabantur in hiberna Romanorum, intercipiebat.

XLVIII. Erat attributus Antonio praefectus equitum
C. Volusenus Quadratus, qui cum eo hiemaret. Hunc
Antonius ad persequendum equitatum hostium mittit.
Volusenus autem, ad eam virtutem quae singularis in
eo erat, magnum odium Commii adjungebat, quo liben—
tius id faceret quod imperabatur. Itaque dispositis in-
sidiis, saepius ejus equites aggressus, secunda proelia
faciebat. Novissime, quum vehementius contenderetur,
ae Volusenus ipsius intercipiendi Commii cupiditate
pertinacius eum cum paucis insecutus esset, ille autem
fuga vehementi Volusenum longius produxisset, repente

omnium suorum invocat fidem atque auxilium, ne sua

