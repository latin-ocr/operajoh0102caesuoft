C. JULII CAESARIS COMM. DE BELLO GALL. 153

poscunt, qui belli initium faciant, et sui capitis periculo
Galliam in libertatem vindicent. Ejus in primis ratio-
nem habendam dicunt, priusquam eorum clandestina
consilia efferantur, ut Caesar ab exercitu intercludatur,
id esse facile, quod neque legiones, absente imperatore,
audeant ex hibernis egredi, neque imperator sine prae=
sidio ad legiones pervenire possit; postremo in acie
praestare interfici, quam non veterem belli gloriam liber-
tatemque, quam a majoribus acceperint, recuperare.

ΙΙ. His rebus agitatis, profitentur Carnutes, se nul-
lum periculum communis salutis causa recusare, prin-
cipesque ex omnibus bellum facturos pollicentu1‘3 et,
quoniam in praesentia obsidibus cavere inter se non pos-
sint, nc res efferatur, ut jurejurando ac fide sanciatur
petunt, collatis militaribus signis (quo more eorum gra-
vissimae caerimoniae continentur), nc, facto initio belli,
ab reliquis deserantur. Tum, collaudatis Carnutibus, dato
jurejurando ab omnibus qui aderant, tempore ejus rei
constituto, ab concilio disceditur.

III. Ubi ea dies venit, Carnutes, Cotuato et Coneto-
duno ducibus, desperatis hominibus, G-enabum dato
signo concurrunt, civesque romanos qui negotiandi
causa ibi constiterant, in his C. Fusium Citam, hones—
tum equitem romanum, qui rei frumentariae jussu Cae·
saris praeerat, interficiunt, bonaque eorum diripiunt.
Celeriter ad omnes Galliae civitates fama perfertur (nam,
ubi major atque illustrior incidit res, clamore per agros
regionesque significant, hunc alii deinceps excipiunt, et
proximis tradunt, ut tum accidit) : nam, quae Genabi
oriente sole gesta essent, ante primam confectam vigi-

11.

