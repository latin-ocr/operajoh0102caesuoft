146 C. JULII CAESARIS COMMENTARIORUM

vem, et Minervam. De his eamdem fere, quam reliquae
gentes, habent opinionem : Apollinem morbos depellere3
Minervam operum atque artificiorum initia transdere3
J ovem imperium coelestium tenere, Martem bella regere. »
Huic, quum proelio dimicare constituerunt ‚ ea quae
bello ceperint, plerumque devovent. Quae superaverint,
animalia capta immolant ε reliquas res in unum locum
conferunt. Multis in civitatibus harum rerum exstruc-
tos tumulos locis consecratis conspicari licet: neque
saepe accidit, ut, neglecta quispiam religione, aut capta
apud se occultare, aut posita tollere auderet3 gravissi-
mumque ei rei supplicium cum cruciatu constitutum est.

XVIII. Galli se omnes ab Dite patre prognatos prae-
dicant3 idque ab druidibus proditum dicunt. Ob eam
causam spatia omnis temporis non numero dierum, sed
noctium, finiunt ε dies natales, et mensium et annorum
initia sic. observant, ut noctem dies subsequatur. In re-
liquis vitae institutis hoc fere ab reliquis differunt, quod
suos liberos, nisi quum adoleverint, ut munus militiae
sustinere possint, palam ad se adire non patiuntur3
filiumquepuerili aetate in publico, in conspectu patris,
assistere, turpe ducunt„

XIX. Viri, quantas pecunias ab uxoribus dotis no-
mine acceperunt , tantas ex suis honis , aestimatione facta,
cum dotibus communicant. Hujus omnis pecuniae con-
junctim ratio habetur, fructusque servantur z uter eorum
vita superarit, ad eum pars utriusque cum fructibus su-
periorum temporum pervenit. Viri in uxores, sicut in
’ liberos, vitae necisque habent potestatem ε et quum pa-
ter familiae, illustriori loco natus, decessit, ejus propin-

