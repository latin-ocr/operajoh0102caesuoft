100 C. JULII CAESARIS COMMENTARIORUM

aequitate decreti, et humanite Trebonii, qui his tempo-
ribus clementer et moderate jus dicendum existimabat,
ut reperiri non possent, a quibus initium appellandi
nasceretur. Nam fortasse inopiam excusare , et calamita·
tem aut propriam suam aut temporum queri , et difficul-
tates auctionandi proponere, etiam mediocris est animi3
integras vero tenere possessiones , qui se debere fatean-
tur, cujus animi, aut cujus impudentiae est? Itaque , hoc
qui postularet, reperiebatur nemo. Atque ipsis , ad quo·
rum commodum pertinebat, durior inventus est Coelius.
Et ab hoc profectus initio, ne frustra ingressus turpem
causam videretur, legem promulgavit, ut sexies seni dies
sine usuris creditae pecuniae solvantur.

XXI. Quum resisteret Servilius consul, reliquique
magistratuS‚ et minus opinione sua efficeret, ad homi-
num excitanda studia, sublata priore lege, duas promul—
gavit; unam, qua mercedes habitationum annuas con-
ductoribus donavit 3 alteram tabularum novarum; impe-
tuque multitudinis in C. Trebonium facto, et nonnullis
vulneratis, cum de tribunali deturbavit. De quibus rebus
Servilius consul ad senatum retulit3 senatusque Coelium
ab republica removendum censuit. Hoc decreto eum
consul senatu prohibuit, et concionari conantem de Ro-
stris deduxit. Ille, ignominia et dolore permotus,palam
se proficisci ad Caesarem simulavit3 clam, nuntiis ad
Milonem missis, qui, Clodio interfecto ‚ eo nomine erat
damnatus, atque eo in ltaliam evocato, quod, magnis
muneribus datis, gladiatoriae familiae reliquias habebat,
sibi conjunxit, atque eum in Thurinum ad sollicitandos
pastores praemisit. Ipse quum Casilinum venisset, uno-

