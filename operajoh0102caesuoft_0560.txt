254 C. JULII CAESARIS COMMENT. LIBER

cum magno equitatu levique armatura insidiaturus lo-
cis idoneis consedit.

LXVI. Caesar interim de insidiis Labieni ex perfugis
certior factus , paucos dies ibi commoratus, dum hostes
quotidiano instituto, saepe idem faciendo, in negligen-
tiam adducerentur, subito mane imperat, porta decu-
mana legiones se v¹11 veteranas cum parte equitatus se-
qui, atque equitibus praemissis, neque opinantes insi-
diatores subito, in convallibus latentes, levi armatura
concidit circiter D; reliquos in fugam turpissimam con-
jecit. Interim Labienus cum universo equitatu fugienti-
bus suis suppetias occurrit. Cujus vim multitudinis
quum equites pauci Caesariani jam sustinere non pos·
sent, Caesar instructas legiones hostium copiis ostendit.
Quo facto perterrito Labieno ac retardato, suos equites
recepit incolumes. Postero die Juba Numidas eos, qui,
loco amisso, fuga se receperant in castra , in cruce om-
nes suffixit.

LXVII. Caesar interim, quoniam frumenti iuopia pre·
mebatur, copias omnes in castra conducit; atque praesi-
dio Lepti, Ruspinae, Achillae relicto, Cispio Aquilaeque
classe transdita, ut alter Adrumetum, alter Thapsum
mari obsiderent, ipse castris incensis, 1v noctis vigilia,
acie instructa, impedimentis in sinistra parte collocatis,
ex eo loco proficiscitur, et pervenit ad oppidum Agar3
quod a Gaetulis saepe antea oppugnatum , summaque vi
per ipsos oppidanos erat defensum. Ibi in campo castris
unis positis, ipse frumentatum circum villas cum parte
exercitus profectus, magno invento hordei, olei, vini,

fici numero, pauco tritici, atque recreato exercitu, re-

 

