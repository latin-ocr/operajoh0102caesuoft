102 ἶ C. JULII CAESARIS COMMENTARIORUM

praesidium equiturn dejecit, et adeo loci opportunitate
profecit, uti ad Pompeium litteras mitteret, « naves re·
liquas, si vellet, subduci et refici juberet : sua classe
auxilia sese Caesaris prohibiturum. »

XXIV. Erat eo tempore Antonius Brundisii, qui,
virtuti militum confisus, scaphas navium magnarum
circiter Lx cratibus pluteisque contexit, eoque milites
delectos imposuit, atque eas in litore pluribus locis sepa-
ratim disposuit, navesque triremes duas , quas Brundisii
faciendas curaverat , per causam exercendorum remigum
ad fauces portus prodire jussit. Has quum audacius pro-
gressas Libo vidisset, sperans intercipi posse, quadrire-
mes quinque ad cas misit. Quae quum navibus nostris ap·
propinquassent, nostri veterani in portum refugiebant:
illi, studio incitati, incautius sequebantur. Jam ex om-
nibus partibus subito Antonianae scaphae, signo dato,
se in hostes incitaverunt, primoque impetu unam ex his
quadriremem cum remigibus defensoribusque suis cepe-
runt, reliquas turpiter refugere coegerunt. Ad hoc de·
trimentuni accessit, ut, equitibus per oram maritimam
ab Antonio dispositis ‚ aquari prohiberentur. Qua neces-
sitate et ignominia permotus Libo, discessit a Brundisio,
obsessionemque nostrorum omisit.

XXV. Multi jam menses transierant, et hiems jam
praecipitaverat, neque Brundisio naves legionesque ad
Caesarem veniebant ε ac nonnullae ejus rei praetermissae
occasiones Caesari videbantur, quod certe saepe flaverant
venti, quibus necessario committendum existimabat :
quantoque ejus amplius processerat temporis, tanto erant
alacriores ad custodias, qui classibus praeerant; majo‘

