DE BE LLO ALEXANDRINO. ¹99

sibi fidissimos esse, nullumque periculum deprecaturos ,
dum per eos Caesari provincia restitueretur.

LVIII. Interim Thorius ad Cordubam veteres legiones
adducit : ac , ne dissensionis initium natum seditiosa mi-
litum suaque videretur natura, simul ut contra Q. Cas-
sium, qui Caesaris nomine majoribus viribus uti videba-
tur, aeque potentem opponeret dignitatem, Cn. Pompeio
se provinciam recuperare velle palam dictitabat et foi·-
sitan etiam hoc fecerit odio Caesaris et amore Pompeii,
cujus nomen multum poterat apud eas legiones, quas
M. Varro obtinuerat3 sed, id qua mente commotus fece-
rit, conjectura sciri non potest : certe hoc prae se Tho-
rius ferebat3 milites adeo fatebantur, ut Cn. Pompeii no—
men in scutis inscriptum haberent. Frequens legionibus
conventus obviam prodit3 neque tantum virorum, sed
etiam matrum familias ac praetextatorum3 deprecatur-
que, ne hostili adventu Cordubam diriperent : nam se
contra Cassium sentire cum omnibu53 contra Caesarem
ne facere cogerentur, orare.

LIX. Tantae multitudinis precibus et lacrymis exerci-
tus commotus quum videret, ad Cassium persequendum
nihil opus esse Cn. Pompeii nomine et memoria3 tamque
omnibus Caesarianis, quam Pompeianis, Longinum esse
in odio; neque se conventum, neque M. Marcellum con-
tra Caesaris causam posse perducere3 nomen Pompeii ex
scutis detraxerunt, Marcellum, qui se Caesaris causam
defensurum profitebatur, ducem asciverunt, praetorem-
que appellarunt, et sibi conventum adjunxerunt, castra-
que ad Cordubam posuerunt. Cassius eo biduo circiter iv
millia passuum a Corduba, citra flumen Baetim, in op-

