36 C. JULII CAESARIS COMMENTARIORUM

que peritis gubernatoribus utebantur (qui repente ex
onerariis navibus erant producti, neque dum etiam vo-
cabulis armamentorum cognitis), tum etiam gravitate
et tarditate navium impediebantur : factae enim subito
ex humida materia, non eumdem usum celeritatis habe-
bant. Itaque, dum locus cominus pugnandi daretur,
aequo animo singulas binis navibus objiciebant, atque
injecta manu ferrea, et retenta utraque nave, diversi
pugnabant, atque in hostium naves transcendebant, et,
magno numero Albicorum et pastorum interfecto, par-
tem navium deprimunt, nonnullas cum hominibus ca-
piunt, reliquas in portum compellunt, Eo die naves
Massiliensium cum iis, quae 'sunt captae, intereunt 1x.

LIX. Hoc primum ut Caesari ad Ilerdam nuntiatur,
simul, perfecto ponte, celeriter fortuna mutatur. Illi,
perterriti virtute equitum, minus libere, minus auda-
cter vagabantur : alias, nou longo ab castris progressi
spatio, ut celerem receptum haberent, angustius pabu-
labantur, alias longiore circuitu ι custodias stationesque
equitum vitabant, aut aliquo accepto detrimento, aut
procul equitatu viso, ex medio itinere, projectis sarcinis,
fugiebant. Postremo etiam plures intermittere dies, ct ,
praeter consuetudinem omnium, noctu constituerant pa-
bulari.

LX. Interim Oscenses et Calagurritani, qui erant
cum Oscensibus contributi, mittunt ad cum legatos,
seseque imperata facturos pollicentur. Hos Tarraconen·
ses, et Iacetani, et Ausetani, et, paucis post diebus, Il·
lurgavonenses‚ qui flumen Iberum attingunt, insequun-
tur. Petit ab his omnibus, ut se frumento juvent. Pol-

l
Ι

