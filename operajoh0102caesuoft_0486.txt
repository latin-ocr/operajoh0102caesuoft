180 C. JULII CAESARIS COMMENT. LIBER

influebat: aberat autem ab regis castris millia passuum
circiter septem. Rex quum hoc itinere venire Caesarem
comperisset, equitatum omnem expeditosque delectos
pedites ad id flumen misit, qui transitu Caesarem prohi-·
herent, et eminus ex ripis proelium impar inirent :
nullum enim processum virtus habebat, aut periculum
ignavia subibat. Quae res incendit dolore milites equites·
que nostros, quod tamdiu pari proelio cum Alexandrinis
certaretur. ltaque eodem tempore equites germani, di-
spersi vada fluminis quaerenteS, partim demissioribus
ripis flumen transnarunt3 et legionarii, magnis arbori-
bus excisis, quae longitudine utramque ripam continge-
rent, et projectis, repentinoque aggere injecto, flumen
transierunt. Quorum impetum adeo pertimuerunt hostes,
ut in fuga spem salutis collocarent : sed id frustra3 nam-
que ex fuga pauci ad regem refugerunt, paene omni re-
liqua multitudine interfecta.

XXX. Caesar, re praeclarissime gesta, quum subitum
adventum suum judicaret magnum terrorem Alexan-
drinis injecturum, protinus victor ad castra regis per-
tendit. Haec quum et opere magno vallata, et loci natura
munita adverteret, confertamque armorum multitudi-
nem collocatam in vallo videret, lassos itinere ac proe-
liando milites ad oppugnanda castra succedere noluit.
ltaque, non niagno intervallo relicto ab hoste, castra
posuit. Postero die castellum, quod rex in proximo
vico non longe asuis castris muniverat, brachiisque cuin
opere castrorum conjunxerat, vici obtinendi causa, Cae-
sar aggressus omnibus copiis expugnat, non quo id mi-
nori numero militum consequi difficile factu putaret,

