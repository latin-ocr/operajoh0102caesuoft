DE BELLO AFRICANO. 225

frumentum adversarios iu pauca oppida et bene munita
comportasse, omnemque regionem Africae exinanisse fru-
mento : oppida, praeter ea pauca,quae ipsi suis praesidiis
tueri poterant, reliqua dirui atque deleri3 et eorum in-
colas intra sua praesidia coegisse commigrare3 agros de-
sertos ac vastatos esse.

XXI. Hac necessitate Caesar coactus, privatos am-
biendo et blande appellando , aliquantum frumenti nu-
merum in sua praesidia congesserat, et eo parce uteba-
tur. Opera interim ipse quotidie circumire, et alternas
cohortes in statione habere, propter hostium multitudi-
nem. Labienus saucios suos, quorum maximus numerus
suit, jubet in plaustris deligatos Adrumetum deportari.
Naves interim Caesaris onerariae errabundae male vaga-
bantur, incertae locorum atque castrorum suorum :quas
singulas scaphae adversariorum complures adortae incen-
debant, atque expugnabant. Hac re nuntiata, Caesar
classes circum insulas portusque disposuit, quo tutius
commeatus supportari posset.

XXII. M. Cato interim,qui Uticae praeerat,Cn. Pom-
peium filium multis verbis assidueque objurgare non
desistebat. t< Tuus, inquit, pater, istuc aetatis quum esset,
et animadvertisset rempublicam ab audacibus scelera-
tisque civibus oppressam, bonosque aut interfectos, aut
exsilio mulctatos, patria civitateque carere, gloria et
animi magnitudine elatus, privatus atque adolescentulus,
â€™ paterni exercitus reliquiis collectis , paene oppressam fun-
ditus et deletam Italiam urbemque romanam in liberta-
tem vindicavit : idemque Siciliam, Africam, Numidiam,
Mauritaniam mirabili celeritate armis recepit. Quibus

11. 15

