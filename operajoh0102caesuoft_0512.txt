206 C. JULIl CAESARIS COMMENT. LIBER

Dejotari ad deprecandum; de controversiis tetrarcharum
postea se cogniturum esse η dixit: regium vestitum ei
restituit. Legionem autem , quam ex genere civium suo-
rum Dejotarus armatura disciplinaque nostra constitu-
tam habebat, equitatumque omnem ad bellum geren-
dum adducere jussit.

LXIX. Quum in Pontum venisset, copiasque ¹omnes
in unum locum coegisset, quae numero atque exercita-
tione bellorum mediocres erant (excepta enim legione
sexta, quam secum adduxerat Alexandria veteranam,
multis laboribus periculisque functam, multisque militi-
bus partim difficultate itinerum ac navigationum, partim
crebritate bellorum adeo deminutam, ut minus mille
hominum in ea esset3 reliquae erant tres legiones, una
Dejotari, duae, quae in eo proelio, quod Cn. Domitium
fecisse cum Pharnace scripsimus , fuerant) , legati, a Phar-
nace missi, Caesarem adeunt, atque in primis deprecan-
tur, « ne ejus adventus hostilis esset : facturum enim
omnia Pharnacem, quae imperata essent; » maximeque
commemorabant, « nulla Pharnacem auxilia contra Cae-
sarem Pompeio dare voluisse; quum Dejotarus, qui de-
disset, tamen ei satisfecisset.»

LXX. Caesar respondet, « se fore aequissimum Phar-
naci, si, quae polliceretur, repraesentaturus esset. » Mo-
nuit autem, ut solebat, mitibus verbis legatos, ι( ne aut
Dejotarum sibi objicerent, aut nimis eo gloriarentur be-
neficio, quod auxilia non misissent : nam se neque li-
bentius facere quidquam, quam supplicibus ignoscere3
neque provinciarum publicas injurias condonare iis
posse, qui fuissent in se officiosi : id ipsum, quod

