170 C. JULII CAESARIS COMMENT. LIBER

XV. Rhodiis navibus praeerat Euphranor, animi ma-
gnitudine ac virtute magis cum nostris hominibus, quam
cum Graecis, comparandus. Hic ob notissimam scientiam ,
atque animi magnitudinem ‚ delectus est ab Rhodiis, qui
imperium classis obtineret. Qui, ubi Caesaris animum
advertit : α Videris mihi, inquit, Caesar, vereri, si haec
vada primis navibus intraveris, ne prius dimicare coga-
ris, quam reliquam classem possis explicare. Nobis rem
committe : nos proelium sustinebimus (neque tuum ju-
dicium fallemus )‚ dum reliqui subsequantur. Hos qui·
dem diutius in nostro conspectu gloriari, magno nobis
et dedecori et dolori est. n Caesar illum adhortatus, at-
quc omnibus laudibus prosecutus, dat signum pugnae.
progressas ultra vadum iv rhodias naves circumsistunt
Alexandrini, atque in eas impetum faciunt. Sustinent
illi, atque arte solertiaque se explicant : ac tantum doc-
trina potuit, ut in dispari numero nulla transversa hosti
objiceretur, nullius remi detergerentur‚ sed semper ve-
nientibus adversae occurrerent. Interim sunt reliquae sub-
secutae. Tum necessario discessum ab arte est, propter
angustias loci, atque omne certamen in virtute consti-
tit. Neque vero Alexandriae fuit quisquam, aut nostro-
rum aut oppidanorum ‚ qui aut in opere, aut in oppu-
gnatione occupatum animum haberet, quin altissima
tecta petere-t, atque ex omni prospectu locum specta-
culo caperet, precibusque et voto victoriam suis ac diis
. immortalibus exposceret.

XVI. Minime autem par erat proelii certamen. No-
stris enim prorsus neque terra neque mari effugium da-
batur victis, omniaque victoribus erant futura in incerto :

 

 

