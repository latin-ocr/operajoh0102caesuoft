52 C. JULII CAESARIS COMMENTARIORUM

generis imperia constitui, ut idem ad portas urbanis
praesidia rebus, et duas bellicosissimas provincias ab·
sens tot annos obtineat : in se jura magistratuum com-
mutari, ne ex praetura et consulatu, ut semper, sed por
paucos probati et electi in provincias mittantur ε in se
aetatis excusationem nihil valere, quod superioribus bel-
lis probati ad obtinendos exercitus evocentur : in se uno
non servari, quod sit omnibus datum semper imperato-
ribus, ut, rebus feliciter gestis, aut cum honore aliquo ‚
aut certe sine ignominia domum revertantur, exercitum-
que dimittant. Quae tamen omnia et se tulisse patienter,
et esse laturum3 neque nunc id agere, ut ab illis abdu—
ctum exercitum teneat ipse, quod tamen sibi difficile non
sit , sed ne illi habeant , quo contra se uti possint. Proinde,
ut esset dictum, provinciis excederent, exercitumque di-
mitterent : si id sit factum, nociturum se nemini : hanc
unam atque extremam pacis esse conditionem. 2>

LXXXVI. Id vero militibus fuit pergratum et jucun-
dum , ut ex ipsa significatione potuit cognosci, ut, qui
aliquid justi incommodi exspectavissent, ultro praemium
missionis ferrent. Nam quum de loco et tempore ejus
rei controversia inferretur, et voce et manibus universi
ex vallo, ubi constiterant, significare coeperunt, ut sta-
tim dimitterentur3 neque omni interposita fide firmum
esse posse, si in aliud tempus differretur. Paucis quum
esset in utramque partem verbis disputatum, res huc
deducitur, ut ii, qui habeant domicilium aut possessio-
nes in Hispania, statim,reliqui ad Varum flumen, dimit-
tantur : ne quid eis noceatur, neu quis invitus sacra·
mentum dicere cogatur a Caesare, cavetur.

