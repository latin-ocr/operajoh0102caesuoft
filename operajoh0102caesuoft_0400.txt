94 C. JULII CAESARIS COMMENTARIORUM

continuato et nocte et die itinere, atque mutatis ad ce-
leritatem jumentis, ad Pompeium contendit, ut adesse
Caesarem omnibus copiis nuntiaret. Pompeius erat eo
tempore in Candavia, iterque ex Macedonia in hiberna
Apolloniam Dyrrachiumque habebat. Sed re nova per-
turbatus , majoribus itineribus Apolloniam petere coepit,
ne Caesar orae maritimae civitates occuparet. At ille ‚ ex-
positis militibus , eodem die Oricum proficiscitur. Quo
quum venisset, L. Torquatus, qui jussu Pompeii oppido
praeerat praesidiumque ibi Parthinorum habebat, cona—
tus portis clausis oppidum defendere, quum Graecos mu·
rum ascendere atque arma capere juberet, illi autem se
contra imperium populi romani pugnaturos esse nega-
rent, oppidani autem etiam sua sponte Caesarem reci-
pere conarentur, desperatis omnibus auxiliis, portas
aperuit, et se atque oppidum Caesari dedidit, incolumis-
que ab eo conservatus est.

XII. Recepto Caesar Orico, nulla interposita mora,
Apolloniam proficiscitur. Ejus adventu audito, L. Sta-
berius, qui ibi praeerat , aquam comportare in arcem ‚ at-
que eam munire, obsidesque ab Apolloniatibus exigere
coepit. Illi vero «daturos se negare, neque portas con-
suli praeclusuros; neque sibi judicium sumpturos contra
atque omnis Italia populusque romanus judicavisset.»
Quorum cognita voluntate, clam profugit Apollonia
Staberius. Illi ad Caesarem legatos mittunt, oppidoque
recipiunt. Hos sequuntur Bullidenses, Amantiani, et re-
liquae finitimoe civitates, totaque Epirus, et, legatis ad
Caesarem missis, quae imperaret, facturos pollicentur.

XIII. At Pompeius, cognitis iis rebus, quae erant

