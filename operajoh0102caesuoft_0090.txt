68 C. JULII CAESARIS COMMENTARIORUM

tennas ad malos destinabant, comprehensi adductique
erant, navigio remis incitato praerumpebantur. Quibus
abscisis, antennae necessario concidebant, ut, quum om-
nis Gallicis navibus spes in velis armamentisque consis-
teret, his ereptis, omnis usus navium uno tempore eri·
peretur. Reliquum erat certamen positum in virtute, qua
nostri milites facile superabant, atque eo magis, quod
in conspectu Caesaris atque omnis exercitus res gereba-
tur, ut nullum paulo fortius factum latere posset z om-
nes enim colles ac loca superiora, unde erat propinquus
despectus in mare, ab exercitu tenebantur.

XV. DejectiS, ut diximus, antennis, quum singulas
binae ac ternae naves circumsteterant, milites summa vi
transcendere in hostium naves contendebant. Quod post-
quam barbari fieri animadverterunt, expugnatis complu-
ribus navibus‚ quum ei rei nullum reperiretur auxilium ,
fuga salutem petere contenderunt : ac, jam conversis in
eam partem navibus, quo ventus ferebat, tanta subito
malacia ac tranquillitas exstitit, ut sc ex loco movere
non possent. Quae quidem res ad negotium conficiendum
maxime fuit opportuna τ nam singulas nostri consectati
expugnaverunt, ut perpaucae ex omni numero, noctis
interventu, ad terram pervenerint, quum ab hora fere
quarta usque ad solis occasum pugnaretur.

XVI. Quo proelio bellum Venetorum totiusque orae
maritimae confectum est. Nam quum omnis juventus,
omnes etiam gravioris aetatis, in quibus aliquid consilii
aut diguitatis fuit, eo convenerant; tum , navium quod
ubique fuerat, unum in locum coegerant: quibus amissis,
reliqui, neque quo se reciperent, neque quemadmodum

