DE BELLO HISPANIENSI. 283

interfecti. Eodemque tempore transfuga nuntiavit ex
oppido, Junium, qui in cuniculo fuisset, jugulatione
oppidanorum facta, clamasse, « facinus se nefandum et
scelus fecisse ε nam eos nihil meruisse, quare tali poena
afficerentur, qui eos ad aras et focos suos recepissent3
eosque hospitium scelere contaminasse: n multa prae-
terea dixisse ε qua oratione deterritos, amplius jugula-
tionem non fecisse.

XVIl. Ita postero die Tullius legatus cum Catone Lu-
sitano venit, et apud Caesarem verba fecit : « Utinam
quidem dii immortales fecissent, ut tuus potius miles,
quam Cn. Pompeii, factus essem, et hanc virtutis con-
stantiam in tua victoria , non in illius calamitate, prae-
starem : cujus funestae laudes quippe ad hanc foi-tunam
reciderunt, ut cives romani, indigentes praesidii, et
propter patriae luctuosam perniciem dedamur hostium
numero : qui neque in illius prospera acie primam for·
tunam ‚ neque in adversa secundam obtinuimus victo·
riam ε qui legionum tot impetus sustentantes, nocturnis
diurnisque operibus gladiorum ictus telorumque missus
exspectantes, victi, et deserti a Pompeio, tua virtute
superati, salutem a tua clementia deposcimus, petimus-
que. »— α Et qualem , ait, gentibus me praestiti, similem
in civium deditione me praestabo. ))

XVIII. Remissis legatis, quum ad portam venissent,
Tib. Tullius, quum introeuntem C. Antonium secutus
non esset, revertit ad portam, et hominem apprehendit.
Quod Tiberius quum fieri animadvertit, sinu pugionem
eduxit, et manum ejus incidit. Ita refugerunt ad Caesa-
rem ε eodemque tempore signifer de legione prima trans-

