136 C. JULII CAESARIS COMMENTARIORUM

turio amiserat, et celeritate et copiis docuit, quid populi
romani disciplina atque opes possent.

ΙΙ. Interfecto Indutiomaro, ut docuimus, ad ejus pro-
pinquos a Treviris imperium defertur. Illi finitimos Ger-
manos sollicitare, et pecuniam polliceri non desistunt :
quum ab proximis impetrare non possent, ulteriores
tentant. Inventis nonnullis civitatibus, jurejurando in-
ter se confirmant, obsidibusque de pecunia cavent : Am-
biorigem sibi societate et foedere adjungunt. Quibus re-
bus cognitis, Caesar, quum undique bellum parari vide-
ret, Nervios, Aduatucos, Menapios, adjunctis cisrhena-
nis omnibus Germanis, esse in armis, Senones ad impera-
tum non venire , et cum Carnutibus finitimisque civita-
tibus consilia communicare, a Treviris Germanos cre-
bris legationibus sollicitari, maturius sibi de bello cogi-
tandum putavit.

III. Itaque nondum hieme confecta, proximis lv le-
gionibus coactis, de improviso in fines Nerviorum con·
tendit3 et, prius quam illi aut convenire aut profugere
possent, magno pecoris atque hominum numero capto,
atque ea praeda militibus concessa, vastatisque agris , in
deditionem venire atque obsides sibi darc coegit. Eo ce-
leriter confecto negotio, rursus legiones in hiberno re-
duxit. Concilio Galliae primo vere, uti instituerat, in-
dicto, quum reliqui, praeter Senones, Carnutes, Trevi-
rosque venissent, initium belli ac defectionis hoc esse
arbitratus, ut omnia postponere videretur, concilium Lu-
tetiam Parisiorum transfert. Confines erant hi Senonibus,
civitatemque patrum memoria conjunxerant, sed ab hoc
concilio abfuisse existimabantur. Hac re pro suggestu

