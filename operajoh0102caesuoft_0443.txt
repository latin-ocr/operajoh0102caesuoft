DE BELLO CIVILI LIB. 111. ¹37

pristina sua consuetudine, quod una in Gallia bella
gesserant, seu gloria elati, cuncta, ut erant acta, expo-
suerunt, et Caesaris profectionem et adventum Pompeii
docuerunt. A quibus Domitius certior factus, vix iv
horarum spatio antecedens, hostium beneficio pericu-
lum vitavit, et ad AEginium , quod est objectum opposi-
tumque Thessaliae, Caesari venienti occurrit.

LXXX. Conjuncto exercitu, Caesar Gomphos perve-
nit, quod est oppidum primum Thessaliae venientibus
ab Epiro, quae gens paucis ante mensibus ultro ad Cae-
sarem legatos miserat, ut suis omnibus facultatibus ute-
retur, praesidiumque ab eo militum petierat. Sed eo
fama jam praecurrerat, quam supra docuimus, de proe-
lio dyrrachfflo, quod multis auxerat partibus. Itaque
Androsthenes, praetor Thessaliae, quum se victoriae Pom-
peii comitem esse mallet, quam socium Caesaris in re-
bus adversis, omnem ex agris multitudinem servorum
ac liberorum in oppidum cogit, portasque praecludit, et
ad Scipionem Pompeiumque nuntios mittit, ut sibi sub-
sidio veniant3 se confidere munitionibus oppidi, si ce-
leriter succurratur : longinquam oppugnationem sus-
tinere non posse. Scipio, discessu exercituum a Dyr-
rachio cognito‚ Larissam legiones adduxerat: Pompeius
nondum Thessaliae appropinquabat. Caesar, castris mu-
nitis, scalas musculosque ad repentinam oppugnatio-
nem fieri, et crates parari jussit. Quibus rebus effectis,
cohortatus milites docuit, «quantum usum haberet ad
sublevandam omnium rerum inopiam, potiri oppido
pleno atque opulento; simul reliquis civitatibus hujus
urbis exemplo inferre terrorem; et id fieri celeriter,

