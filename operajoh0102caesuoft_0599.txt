DE BELLO HISPANIENSI. 293

tempore Ventisponte oppidum quum oppugnare coepis-
set, deditione facta, iter fecit in Carrucam, contraque
Pompeium castra posuit. Pompeius oppidum , quod con-
tra sua praesidia portas clausisset , incendit; milesque ,
qui fratrem suum in castris jugulasset, interceptus est a
nostris, et fusti percussus. Hinc itinere facto, in cam-
pum mundensem quum esset ventum , castra contra Pom-
peium constituit.

XXVIII. Sequenti die quum iter facere Caesar cum co-
piis vellet , renuntiatum est ab speculatoribus, Pompeium
de tertia vigilia in acie stetisse. Hoc nuntio allato, vexil-
lum proposuit. Idcirco enini copias eduxerat, quod Ur-
saonensium civitati fuissent fautores : antea litteras mi-
serat, r< Caesarem nolle in convallem descendere, quod
majorem partem exercitus tironem haberet.» Hae litterae
vehementer confirmabant mentes oppidanorum. Ita, hac
opinione fretus, totum se facere posse existimabat : et-
enim ct natura loci defendebatur, et ipsius oppidi muni·
tione, ubi castra habuit constituta: namque, ut supe-
rius demonstravimus ,loca excellentia tumulis contineri ;
iuterim nulla planitia dividit.

XXIX. Sed ratione nulla placuit taceri id, quod eo in-
cidit tempore. Planities iuter utraque castra intercedebat ,
circiter millia passuum quinque, ut auxilia Pompeii dua-
bus defenderentur rebus, oppidi excelsi et loci natura.
Hinc dirigens proxima planities aequabatur, cujus decur-
sum antecedebat rivus , qui ad eorum accessum summam
efficiebat loci iniquitatem : nam palustri et voraginoso
solo currens erat ad dextrum. Et Caesar, quum aciem di-

rectam vidisset, non habuit dubium, quin media plani-

