208 C. JULII CAESARIS COMMENT. LIBER

propter victor-iam Mithridatis, et infelicitatem Triarii,
detrimentumque exercitus nostri, superioribus locis at-
que itineribus paene conjunctus oppido, magnam in illis
partibus habet nobilitatem3 nec multo longius millibus
passuum tribus abest ab Zela. Hunc locum Pharnaces,
veteribus paternorum felicium castrorum refectis operi-
bus, copiis suis omnibus occupavit.

LXXIII. Caesar, quum ab hoste millia passuum quin-
que castra posuisset, videretque eas valles, quibus regia
castra munirentur, eodem intervallo sua castra munitu-
ras, si modo ea loca hostes priores non cepissent, quae
multo erant propiora regis castris, aggerem comportari
jubet intra munitiones. Quo celeriter collato, proxima
nocte ‚ vigilia quarta, legionibus omnibus expeditis, im-
pedimentisque in castris relictis, prima luce, neque opi-
nantibus hostibus, eum ipsum locum cepit, in quo Mi-
thridates secundum proelium adversus Triarium fecerat.
Huc omnem comportatum aggerem e castris servitia age·
rent jussit, ne quis ab opere miles discederet, quum
spatio non amplius mille passuum intercisa vallis castra
hostium divideret ab opere incepto Caesaris castrorum.

LXXIV. Pharnaces, quum id repente prima luce ani-
madvertisset, copias suas omnes pro castris instruxit,
quas, interposita tanta locorum iniquitate, consuetudine
magis pervulgata militari credebat instrui Caesar, vel
ad opus suum tardandum, quo plures in armis teneren-
tur, vel ad ostentationem regiae fiduciae, ne munitione
magis, quam manu, defendere locum Pharnaces vide-
retur. Itaque deterritus non est, quo minus, prima acie
pro vallo instructa, reliqua pars exercitus opus faceret.

