l, C. JULII CAESARJS COMMENTARIORUM

V. His de causis aguntur omnia raptim atque turbate3
nec docendi Caesaris propinquis ejus spatium datur3 nec
tribunis plebis sui periculi deprecandi, neque etiam ex-
tremi juris intercessione retinendi, quod L. Sylla reli-
querat, facultas tribuitur : sed de sua salute septimo die
cogitare coguntur3 quod illi turbulentissimi superiori·
bus temporibus tribuni plebis octavo denique mense sua-
rum actionum respicere ac timere consuerant. Decur-
ritur ad illum extremum atque ultimum S. C. quo, nisi
paene in ipso Urbis incendio atque desperatione omnium
salutis, latorum audacia, nunquam ante discessum est:
« Dent operam consules, praetores, tribuni plebis, qui-
que consulares sunt ad Urbem, ne quid respublica de-
trimenti capiat. » Haec S. C. praescribuntur a. d. vn idus
januarias. Itaque quinque primis diebus, quibus haberi
senatus potuit, qua ex die consulatum iniit Lentulus,
biduo excepto comitiali, et de imperio Caesaris, et de
amplissimis viris, tribunis plebis, gravissime acerbissi-
meque decernitur. Profugiunt statim ex Urbe tribuni
plebis, seseque ad Caesarem conferunt. Is eo tempore
erat Ravennae, exspectabatque suis lenissimis postulatis
responsa, si qua hominum‘aequitate res ad otium deduci
posset.

VI. Proximis diebus habetur senatus extra urbem.
Pompeius eadem illa, quae per Scipionem ostenderat,
agit : senatus virtutem constantiamque collaudat; co·
pias suas exponit; legiones habere sese paratas x; prae-
terea cognitum compertumque sibi, alieno esse animo
in Caesarem milites, neque iis posse persuaderi, uti eum
defendant aut sequantur. Saltem de reliquis rebus ad

 

