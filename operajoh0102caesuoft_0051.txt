 

⁷ DE BELLO GALLICO LIB. Ι. ⁴29

utrum apud eos pudor· atque officium, an timor valeret.
Quod si praeterea nemo sequatur, tamen se cum sola de-
cima legione iturum, de qua non dubitaret3 sibique eam
praetoriam cohortem futuram. » Huic legioni Caesar et in·
dulserat praecipue , et proptervirtutem confidebat maxime.

XLI. Hac oratione habita, mirum in modum con-
versae sunt omnium mentes, summaque alacritas et cu-
piditas belli gerendi innata est, princepsque decima le-
gio per tribunos militum ei gratias egit, quod de se
optimum judicium fecisset, seque esse ad bellum geren-
dum paratissimam confirmavit. Deinde reliquae legiones
per tribunos militum et primorum ordinum centuriones
egerunt, uti Caesari satisfacerent : se neque unquam du-
bitasse, neque timuisse, neque de summa belli suum ju-
dicium, sed imperatoris esse, existimavisse. Eorum sa-
tisfactione accepta, et itinere exquisito per Divitiacum,
quod ex Gallis ei maximam fidem habebat, ut millium am-
plius quinquaginta circuitu, locis apertis, exercitum du-
ceret, de quarta vigilia, ut dixerat, profectus est. Sep-
timo die , quum iter non intermitteret, ab exploratoribus
certior factus est, Ariovisti copias a nostris millibus pas-
suum 1v et xx abesse.

XLII. Cognito Caesaris adventu, Ariovistus legatos ad
eum mittit : quod antea de colloquio postulasset, id per
se fieri licere, quoniam propius accessisset3 seque id sine
periculo facere posse existimare. Non respuit conditio-
nem Caesar : jamque eum ad sanitatem reverti arbitra-
batur, quum id, quod antea petenti denegasset, ultro
polliceretur3 magnamque in spem veniebat, pro suis
tantis populique romani in eum beneflciis , cognitis suis

