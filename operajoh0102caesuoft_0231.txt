DE BELLO GALLICO LIB. VII. 209

redorigi AEduis, V ergasillauno Arverno, consobrino
Vercingetorigis, summa imperii traditur. His delecti
ex civitatibus attribuuntur, quorum consilio bellum ad-
ministraretur. Omnes alacres et fiduciae pleni ad Ale-
siam proficiscuntur3 neque erat omnium quisquam qui
aspectum modo tantae multitudinis sustineri posse ar-
bitraretur, praesertim ancipiti proelio, quum ex oppido
eruptione pugnaretur, foris tantae copiae equitatus pedi-
tatusque cernerentur

LXXVII. At ii qni Alesiae obsidebantur, praeterita
die qua suorum auxilia exspectaverant, consumpto omni
frumento, inscii quid in AEduis gereretur, concilio
coacto, de exitu fortunarum suarum consultabant. Apud
quos variis dictis sententiis, quarum pars deditionem,
pars, dum vires suppeterent, eruptionem censebant,
non praetereunda videtur oratio Critognati, propter ejus
singularem ac nefariam crudelitatem. Hic, summo in
Arvernis ortus loco, et magnae habitus auctoritatis:
« Nihil, inquit, de eorum sententia dicturus sum qui
turpissimam servitutem deditionis nomine appellant3
neque hos habendos civium loco, neque ad concilium
adhibendos censeo. Cum iis mihi res sit qui eruptionem
probant, quorum in consilio, omnium vestrum consensu,
pristinae residere virtutis memoria videtur. Animi est
ista mollities, non virtus, inopiam paulisper ferre non
posse. Qui se ultro morti offerant facilius reperiuntur
quam qui dolorem patienter ferant. Atque ego hanc sen-
tentiam probarem (nam apud me tantum dignitas po-
test ), si nullam praeterquam vitae nostrae jacturam fieri
viderem3 sed in consilio capiendo omnem Galliam re·

1. 14

