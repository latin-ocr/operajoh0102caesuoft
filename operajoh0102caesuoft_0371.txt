DE BELLO CIVILI LIB. 11. 65

tute militum brevi reconcinnatur t portae, quibus locis
videtur, eruptionis causa in muro relinquuntur.

XVI. Quod ubi hostes viderunt, ea, quae diu longo-
que spatio refici non posse sperassent, paucorum dierum
opera et labore ita refecta, ut nullus perfidiae neque
eruptioni locus esset, neque quidquam omnino relinque-
retur, quo aut vi militibus, aut igni operibus, noceri
posset3 eodemque exemplo sentiunt, totam urbem, qua
sit aditus ab terra, muro turribusque circumiri posse,
sic, ut ipsis consistendi in suis munitionibus locus non
esset, quum paene inaedificata in muris ab exercitu no-
stro moenia viderentur, ac tela manu conjicerentur, suo·
rumque tormentorum usum, quibus ipsi magna speravis-
sent, spatio propinquitatis interire, parique conditione
ex muro ac turribus bellandi data, virtute se nostris
adaequare non posse intelligunt, ad easdem deditionis
conditiones recurrunt.

XVII. M. Varro in Ulteriore Hispania, initio, cognitis
iis rebus, quae sunt in Italia gestae, diffidens Pompeianis
rebus, amicissime de Caesare loquebatur ε « praeoccupa-
tum sese legatione ab Cn. Pompeio, teneri obstrictum
fide ε necessitudinem quidem sibi nihilo minorem cum
Caesare intercedere; neque se ignorare, quod esset offi-
cium legati, qui fiduciariam operam obtineret, quae
vires suae, quae voluntas erga Caesarem totius Provinciae. υ
Haec omnibus ferebat sermonibus; neque se in ullam par·
tem movebat. Postea vero, quum Caesarem ad Massiliam
detineri cognovit, copias Petreii cum exercitu Afranii
esse conjunctas, magna auxilia convenisse, magna esse
in spe atque exspectari, et consentire omnem Citeriorem

11. 5

