144 0. JUL11 CAEsAffls COMMENTARIORUM

qui summam inter eos hahet auctoritatem. Hoc mortuo,
si qui ex reliquis excellit dignitate, succedit τ aut si sunt
plures pares, suffragio druidum adlegitur nonnunquam
etiam armis de principatu contendit. Hi certo anni tem—
pore, in finibus Carnutum, quae regio totius Galliae me-
dia habetur, considunt in loco consecrato, Huc omnes
undique, qui controversias habent, conveniunt, eorum-
que judiciis decretisque parent. Disciplina in Britannia
reperta, atque inde in Galliam translata esse existima-
tur : et nunc, qui diligentius eam rem cognoscere vo-
lunt, plerumque illo discendi causa proficiscuntur.

XIV. Druides a bello abesse consuerunt, neque tri-
buta una cum reliquis pendunt3 militiae vacationem om-
niumque rerum habent immunitatem. Tantis excitati
praemiis, et sua sponte multi in disciplinam conveniunt.
et a parentibus propinquisque mittuntur. Magnum ibi
numerum versuum ediscere dicuntur : itaque annos non-
nulli vicenos in disciplina permanent. Neque fas esse exis-
timant⁷ ea litteris mandare ‚' quum in reliquis fere rebus
publicis, privatisque rationibus⁷ graecis utantur litteris.
Id mihi duabus de causis instituisse videntur3 quod ne-
que in vulgum disciplinam efferri velint, neque eos qui
discant, litteris confisos, minus memoriae studere : quod
fere plerisque accidit, ut praesidio litterarum diligentiam
in perdiscendo ac memoriam remittant. In primis hoc
volunt persuadere, non interire animas, sed ab aliis post
mortem transire ad alios z atquc hoc maxime ad virtu-
tem excitari putant, metu mortis neglecto. Multa prae-
terea de sideribus atque eorum motu, de mundi ac ter-

rarum magnitudine, de rerum natura, dc deorum im-

