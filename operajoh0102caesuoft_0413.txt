DE BELLO CIVILI LIB. 111. 107

deductis Pergamum atque in locupletissimas urbes in
hiberna legionibus, maximas largitiones fecit,et confir-
mandorum militum causa diripiendas iis civitates dedit.

XXXII. Interim acerbissime imperatae pecuniae tota
provincia exigebantur ε multa praeterea generatim ad
avaritiam excogitabantur. In capita singula servorum
ac liberorum tributum imponebatur : columnaria, ostia-
ria, frumentum, milites, remiges, arma, tormenta ‚
vecturae imperabantur : cujus modi rei nomen reperiri
poterat, hoc satis esse ad cogendas pecunias videbatur.
Non solum urbibus, sed pene vicis castellisque singulis
cum imperio praeficiebantur. Qui horum quid acerbis·
sime crudelissimeque fecerat, is et vir et civis optimus
habebatur. Erat plena lictorum et imperiorum provincia3
differta praefectis atque exactoribus, qui, praeter impe-
ratas pecunia3‚ suo etiam privato compendio serviebant z
dictitabant enim ‚ se, domo patriaque expulsos, omni-
bus necessariis egere rebus, ut honesta praescriptione
rem turpissimam tegerent. Accedebant ad haec gravissi-
mae usurae, quod in bello plerumque accidere consuevit,
universis imperatis pecuniis : quibus in rebus prolatio·
nem diei donationem esse dicebant. Itaque aes alienum
provinciae eo biennio multiplicatum est. Neque minus
ob eam causam civibus romanis ejus provinciae, sed in
singulos conventus singulasque civitates certae pecuniae
imperabantur, mutuasque illas ex S. C. exigi dictita-
bant : publicanis, uti in Syria fecerant, insequentis anui
vectigal promutuum.

XXXIII. Praeterea Ephesi a fano Dianae depositas an-
tiquitus pecunias Scipio tolli jubebat, ceterasque ejus

