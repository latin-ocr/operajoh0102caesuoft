DE BELLO CIVILI LIB. 1. 27

oequo loco pugnandi potestatem. Potestate facta, Afra-
nius copias educit, et in medio colle sub castris consti-
tuit. Caesar, ubi cognovit, per Afranium stare, quo
minus proelio dimicaretur, ab infimis radicibus montis ,
intermissis circiter passibus cn, castra facere constituit:
et, ne in opere faciendo milites repentino hostium in-
cursu exterrerentur, atque opere prohiberentur, vallo
muniri vetuit, quod eminere et procul videri necesse
erat3 sed a fronte contra hostem pedum xv fossam fieri
jussit. Prima et secunda acies in armis, ut ab initio
constituta erat, permanebat : post hos opus in occulto
a tertia acie fiebat. Sic omne prius est perfectum, quam
intelligeretur ab Afranio, castra muniri.

XLII. Sub vesperum, Caesar intra hanc fossam legio-
nes reducit, atque ibi suh armis proxima nocte con-
quiescit. Postero die omnem exercitum intra fossam
continet, et, quod longius erat agger petendus, in prae-
sentia similem rationem operis instituit, singulaque la-
tera castrorum singulis attribuit legionibus munienda ‚
fossasque ad eamdem magnitudinem perfici jubet: reli-
quas legiones in armis expeditas contra hostem consti-
tuit. Afranius Petreiusque terrendi causa, atque operis
impediendi, copias suas ad infimas montis radices pro·
ducunt, et proelio lacessunt. Neque idcirco Caesar opus
intermittit, confisus praesidio legionum trium, et muni-
tione fossae. Illi, non diu commorati, nec longius ab in-
fimo colle progressi, copias in castra reducunt. Tertio
die Caesar vallo castra communit : reliquas cohortes,

quas in superioribus castris reliquerat, impedimentaque
ad sc traduci jubet.

