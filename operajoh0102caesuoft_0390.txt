84 C. JULII CAESARIS COMMENTARIORUM

integri procumbunt. Hortatur Curionem Cn. Domitius,
praefectus equitum , cum paucis equitibus circumsistens ,
’ ut fuga salutem petat, atque in castra contendat, et se
ab eo non discessurum pollicetur. At Curio, nunquam,
amisso exercitu, quem a Caesare fidei suae commissum
acceperit, se in ejus conspectum reversurum confirmat ;
atque ita proelians interficitur. Equites perpauci ex proe-
lio se recipiunt : sed ii, quos ad novissimum agmen
equorum reficiendorum causa substitisse demonstratum
est, fuga totius exercitus procul animadversa, sese in-
columes in castra conferunt. Milites ad unum omnes
interficiuntur.

XLIII. His rebus cognitis, M. Rufus quaestor, in ca-
stris relictus a Curione, cohortatur suos, ne animo defi-
ciant. Illi orant atque obsecrant, ut in Siciliam navibus
reportentur. Pollicetur, magistrisque imperat navium ,

ut primo vespere omnes scaphas ad litus appulsas ha-
beant. Sed tantus fuit omnium terror, ut alii adesse co-

pias Jubae dicerent, alii cum legionibus instare Varum,
jamque se pulverem venientium cernere (quarum rerum
nihil omnino acciderat), alii classem hostium celeriter
advolaturam suspicarentur. Itaque , perterritis omnibus,
sibi quisque consulebat : qui in classe erant, proficisci
properabant; horum fuga navium onerariarum magis·
tros incitabat : pauci lenunculi ad officium imperiumque
conveniebant. Sed tanta erat, completis litoribus, con·
tentio, qui potissimum ex magno numero conscende-
rent, ut multitudine atque onere nonnulli deprimeren-
tur, reliqui ob timorem propius adire tardarentur.
XLIV. Quibus rebus accidit, ut pauci milites patres-

