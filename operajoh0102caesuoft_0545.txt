DE BELLO AFRICANO. 239

oppidum constitit, suamque aciem mediam eo oppido
texit : dextrum sinistrumque cornu, ubi elephanti erant,
in conspectu patenti adversariorum constitit.

XLII. Quum jam prope solis occasum Caesar exspe-
ctavisset, neque ex eo loco, quo constiterat, Scipionem
progredi propius se animadvertisset, locoque se magis
defendere , si res coegisset, quam in campo cominus con·
sistere audere, non est visa ratio propius accedendi eo die
ad oppidum , quoniam ibi praesidium grande Numidarum
esse cognoverat, hostesque mediam aciem suam oppido
texisse3 sibique difficile factu esse intellexit, simul et op-
pidum uno tempore oppugnare, et iu acie in cornu dex-
tro ac sinistro ex iniquiore loco pugnare , praesertim quum
milites a mane diei jejuni sub armis stetissent defatigati.
Itaque reductis suis copiis in castra, postero die propius
eorum aciem instituit exporrigere munitiones.

XLIII. Interim Considius, qui Achillam octo cohor-
tibus stipendiariis Numidis Gaetulisque obsidebat, ubi
C. Messius cohortibus praeerat‚ diu multumque exper-
tus, magnisque operibus saepe admotis, et iis ab oppi-
danis incensis, quum proficeret nihil, subito nuntio de
equestri proelio allato commotus, frumento, cujus in
castris copiam habuerat, incenso, vino , oleo ‚ ceterisque
rebus, quae ad victum parari solent, corruptis, Achil-
lam, quam obsidebat, deseruit3 atque, itinere per re-
gnum Jubae facto, copias cum Scipione partitus , Adrume-
tum se recepit.

XLIV. Interea ex secundo commeatu , quem a Sicilia
miserat Allienus, navis una, in qua fuerat Q. Cominius,
et L. Ticida eques romanus, ab residua classe quum er-

