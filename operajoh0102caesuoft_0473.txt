DE BELLO ALEXANDRINO. 1 6 7

struxerunt, Caesarique redeunti cum classe occurrerunt3
qui duabus de causis eo die dimicare nolebat, quod et
nullos milites in navibus habehat , et post horam x diei
res agebatur, nox autem allatura videbatur majorem
fiduciam illis, qui locorum notitia confidebant ι sib1
ctiam hortandi suos auxilium defuturum, quod nulla
satis idonea esset hortatio, quae neque virtutem posset
notare, neque inertiam. Quibus de causis naves, quas
potuit, Caesar ad terram detrahit, quem in locum illos
successuros non existimabat.

XI. Erat una navis rhodia in dextro Caesaris cornu ‚
longe ab reliquis collocata. Hanc conspicati hostes non
tenuerunt sese, magnoque impetu quatuor ad cam con-
stratae naves, et complures apertae, contenderunt. Cui
coactus est Caesar ferre subsidium, ne turpem in con-
spectu contumeliam acciperet3 quanquam si quid gra-
vius illis accidisset, merito casurum judicabat. Proelium
commissum est magna contentione Rhodiorum : qui
quum in omnibus dimicationibus et scientia et virtute
praestitissent ‚ tum maxime illo tempore totum onus sus-
tinere non recusabant, ne quod suorum culpa detrimen-
tum acceptum videretur. Ila proelium secundissimum est
factum. Capta est una hostium quadriremis, depressa
est altera : dein duae omnibus epibatis nudatae ε magna
praeterea multitudo in reliquis navibus propugnatorum
est interfecta. Quod nisi nox proelium diremisset, tota
classe hostium Caesar potitus esset. Hac calamitate per-
territis hostibus, adverso vento leniter flante, naves one-
rarias Caesar remulco victricibus suis navibus Alexan-
‹lriam deducit,

