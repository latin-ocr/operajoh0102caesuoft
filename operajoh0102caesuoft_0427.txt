DE BELLO ClVILI LIB. 111. 121

magna ex parte conservatum esse constabat : cohortemâ€”
que postea duplici stipendio, frumento, veste, specia-
riis militaribusque donis amplissime donavit.

LIV. Pompeius, noctu magnis additis munitionibus,
reliquis diebus turres exstruxit, et in altitudinem pe-
dum quindecim effectis operibus, vineis earn partem ca-
strorum obtexit3 et v intermissis diebus, alteram noc-
tem subnubilam nactus, obstructis omnibus castrorum
portis, et ad impediendum objectis, tertia inita vigilia ,
silentio exercituin eduxit, et se in antiquas munitiones
recepit.

LV. AEtolia, Acarnania, Amphilochis, per Cassium
Longinum et Calvisium Sabinum, ut demonstravimus,
receptis, tentandam sibi Achaiam, ac paulo longius
progrediendum, existimabat Caesar. Itaque eo Fufium
Calenum misit, et C. Sabinum et Cassium cum cohor-
tibus adjungit. Quorum cognito adventu, Rutilius Lu-
pus, qui Achaiam, missus a PompeiO, obtinebat,
isthmum praemunire instituit, ut Achaia Fufium prohi-
beret. Calenus Delphos, Thebas, Orchomenum, volun-
tate ipsarum civitatum recepit, nonnullas urbes per vim
expugnavit3 reliquas civitates, circummissis legationi-
bus, amicitia Coesari conciliare studebat. In his rebus
fere erat Fufius occupatus.

LVI. Omnibus deinceps diebus Caesar exercitum in
aciem aequum in locum produxit, si Pompeius proelio
decertare vellet, ut pene castris Pompeii legiones sub-
jiceret3 tantumque a vallo ejus prima acies aberat, uti
ne in eam telum tormentumve adigi posset. Pompeius
autem, ut famam et opinionem hominum teneret, sic

