DE BELLO CIVILI LIB. II. 67

lum. Ratio autem haec erat belli, ut se cum duabus le-
gionibus Gades conferret, naves frumentumque omne
ibi contineret : Provinciam enim omnem Caesaris rebus
favere cognoverat, In insula , frumento navibusque com-
paratis, bellum duci non difficile existimabat. Caesar,
etsi multis necessariisque rebus in Italiam revocabatur,
tamen constituerat nullam partem belli in Hispaniis re-
linquere, quod magna esse Pompeii beneficia et magnas
clientelas in Citeriore Provincia sciebat.

XIX. Itaque, duabus legionibus missis in Ulterio-
rein Hispaniam cum Q. Cassio, tribuno plebis, ipse
cum Dc equitibus magnis itineribus progreditur, edi—
ctumque praemittit, ad quam diem magistratus prin-
cipesque omnium civitatum sibi esse praesto Cordubae
vellet. Quo edicto tota provincia pervulgato, nulla fuit
civitas, quin ad id tempus partem senatus Cordubam
mitteret, nullusve civis romanus paulo notior, quin ad
diem conveniret. Simul ipse Cordubae conventus per se
portas Varroni clausit, custodias vigiliasque in muro
turribusque disposuit. Cohortes duas, quae Colonicae ap-
pellabantur, quum eo casu venissent ‚ tuendi oppidi causa
apud se retinuit. Iisdem diebus Carmonenses, quae est
longe firmissima totius provinciae civitas, deductis tribus
in arcem oppidi cohortibus a Varrone praesidio, per se
cohortes ejecit, portasque praeclusit.

XX. Hoc vero magis properare Varro, ut cum legio-
nibus quam primum Gades contenderet, ne itinere aut
trajectu intercluderetur : tanta ac tam secunda in Cae-
sarem voluntas Provinciae reperiebatur. Progresso ei
paulo longius litterae a Gadibus redduntur, simul atque

5.

