136 C. JULII CAESARIS COMMENTARIORUM

vulneribus aegri, depositis, per Epirum atque Acarna-
niam iter facere eoepit. Pompeius quoque, de Caesaris
consilio conjectura judicans, ad Scipionem properan-
dum sibi existimabat, si Caesar iter illo haberet, ut
subsidium Scipioni ferret3 si ab ora maritima Oricia·
que discedere nollet, quod legiones equitatumque ex Ita-
lia exspectaret, ipse ut omnibus copiis Domitium aggre-
deretur.

LXXIX. Iis de causis uterque eorum celeritati stude-
bat , et suis ut esset auxilio, et, ad opprimendos adver-
sarios, ne occasioni temporis deesset. Sed Caesarem
Apollonia a directo itinere averterat : Pompeius per
Candaviam iter in Macedoniam expeditum habebat.
Accessit etiam ex improviso aliud incommodum, quod
Domitius, qui dies complures castris Scipionis castra
collata habuisset, rei frumentariae causa ab eo disces-
serat, et Heracleam, quae est subjecta Candaviae, iter
fecerat, ut ipsa fortuna illum objicere Pompeio vide-
retur. Hoec ad id tempus Caesar ignorabat. Simul, a
Pompeio litteris per omnes provincias civitatesque di-
missis, de proelio ad Dyrrachium facto, elatius infla-
tiusque multo, quam res erat gesta, fama percrebue-
rat, « pulsum fugere Caesarem, paene omnibus copiis
amissis.» Haec itinera infesta reddiderat, liaec civitates
nonnullas ab ejus amicitia averterat. Quibus accidit re-
bus, ut pluribus dimissi itineribus, a Caesare ad Do-
mitium , et ab Domitio ad Caesarem, nulla ratione iter
conficere possent. Sed Allobroges , Roscilli atque AEgi
familiares, quos perfugisse ad Pompeium demonstravi-
mus, conspicati in itinere exploratores Domitii, seu

