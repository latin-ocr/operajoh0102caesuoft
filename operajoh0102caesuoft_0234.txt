212 C. JULII CAESARIS COMMENTARIORUM

munitionum disposito, ut, si usus veniat, suum quis-
que locum teneat et noverit, equitatum ex castris educi,
et proelium committi jubet. Erat ex omnibus castris,
quae summum undique jugum tenebant, despectus; at-
que omnium militum intenti animi pugnae proventum
exspectabant. Galli inter equites raros sagittarios expe-
ditosque levis armaturae interjecerant, qui suis cedenti-
bus auxilio succurrerent, et nostrorum equitum impetum
sustinerent. Ab his complures de improviso vulnerati
proelio excedebant. Quum suos pugna superiores esse
Galli confiderent, et nostros premi multitudine vide-
rent, ex omnibus partibus, et ii qui munitionibus
continebantur, et ii qui ad auxilium convenerant,
clamore et ululatu suorum animos confirmabant. Quod
in conspectu omnium res gerebatur, neque recte ac tur·
piter factum celari poterat, utrosque et laudis cupiditas
et timor ignominiae ad virtutem excitabant. Quum a me-
ridie prope ad solis occasum dubia victoria pugnaretur,
Germani una in parte confertis turmis in hostes im-
petum fecerunt, eosque propulerunt3 quibus in fugam
conjectis, sagittarii circumventi interfectique sunt. Item
ex reliquis partibus nostri, cedentes usque ad castra in-
secuti, sui colligendi facultatem non dederunt. At ii qui
ab Alesia processerant, moesti, prope victoria desperata,
se in oppidum receperunt.

LXXXI. Uno die intermisso, Galli, atque, hoc spa-
tio, magno cratium, scalarum, harpagonum numero
effecto, media nocte silentio ex castris egressi, ad cam-
pestres munitiones accedunt. Subito clamore sublato,

qua significatione qui in oppido obsidebantur de suo

