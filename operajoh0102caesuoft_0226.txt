2⁰4 C. JULII CAESARIS COMMENTARIORUM

territisque hostibus, quod equitatU, qua maxime parte
exercitus confidebant, erant pulsi, adhortatus ab labo-
rem milites, Alesiam circumvallare instituit.

LXIX. Ipsum erat oppidum in colle summo, admo-
dum edito loco ut nisi obsidione expugnari non posse
videretur3 cujus collis radices duo duabus ex partibus
flumina subluebant. Ante id oppidum planities circiter
millia passuum 111 in longitudinem patebat. Reliquis ex
omnibus partibus colles, mediocri interjecto spatio, pari
altitudinis fastigio, oppidum cingebant. Sub muro, quae
pars collis ad orientem solem spectabat, hunc omnem
locum copiae Gallorum compleverant, fossamque et ma-
ceriam sex in altitudinem pedum praeduxerant. EJ‘us mu-
nitionis quae ab Romanis instituebatur circuitus xl mil-
lium passuum tenebat. Castra opportunis locis erant
posita, ibique castella xx111 facta; quibus in castellis in-
terdiu stationes disponebantur, ne qua subito eruptio
fieret3 haec eadem noctu excubitoribus ac firmis praesi-
diis tenebantur.

LXX. Opere instituto, fit equestre proelium in ea pla-
nitie quam, intermissam collibus, 111 millia passuum in
longitudinem patere, supra demonstravimus. Summa vi
ab utrisque contenditur, Laborantibus nostris Caesar
Germanos submittit, legionesque pro castris constituit,
ne qua subito irruptio ab hostium peditatu fiat. Praesidio
legionum addito, nostris animus augetur : hostes, in
fugam conjecti, se ipsi multitudine impediunt, atque
angustioribus portis relictis coarctantur. Tum Germani
acrius usque ad munitiones sequuntur. Fit magna caedes.

Ncmnulli, relictis equis, fossam transire ct maceriam

