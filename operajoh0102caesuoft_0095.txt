DE BELLO GALLICO LIB. 111. 73

munitum, paucis diebus, quibus eo ventum erat, ex-
pugnatum cognoverant, legatos quoquo versus dimittere,
conjurare, obsides inter se dare, copias parare coeperunt.
Mittuntur etiam ad eas civitates legati, quae sunt cite-
rioris Hispaniae, finitimae Aquitaniae Îµ inde auxilia duces-
que arcessuntur. Quorum adventu magna cum auctori-
tate, et magna cum hominum multitudine bellum gerere
conantur. Duces vero ii deliguntur, qui una cum Q. Ser-
torio omnes annos fuerant, summamque scientiam rei
militaris habere existimabantur. Hi consuetudine populi
romani loca capere, castra munire, commeatibus nostros
intercludere instituunt. Quod ubi Crassus animadvertit,
suas copias propter exiguitatem non facile diduci, hos-
tem et vagari, et vias obsidere, et castris satis praesidii
relinquere, ob eam causam minus commode frumentum
commeatumque sibi supportari, in dies hostium nume-
rum augeri, non cunctandum existimavit, quin pugna
decertaret. Hac re ad consilium delata, ubi omnes idem
sentire intellexit, posterum diem pugnae constituit.
XXIV. Prima luce, productis omnibus copiis, du-
plici acie instituta, auxiliis in mediam aciem conjectis,
quid hostes consilii caperent, exspectabat. Illi, etsi prop-
ter multitudinem, et veterem belli gloriam, paucita-
temque nostrorum, sc tuto dimicaturos existimabant,
tamen tutius esse arbitrabantur, obsessis viis, commeatu
intercluso, sine ullo vulnere victoria potiri: et, si prop-
ter inopiam rei frumentariae Romani sese recipere coc-
pissent, impeditos in agmine et sub sarcinis, inferiores
animo, adoriri cogitabant. Hoc consilio probato ab du-
cibus, productis Romanorum copiis, sese castris tenc-

