DE BELLO CIVlLl LIB. 111. 159

tum. Hoc tum veritus Caesar, hostibus in pugna occu-
patis, militibusque expositis, Pharum apprehendit, at-
que ibi praesidium posuit. Quibus est rebus effectum, ut
tuto frumentum auxiliaque navibus ad eum supportari
possent. Dimisit enim circum omnes propinquas regio-
nes, atque inde auxilia evocavit. Reliquis oppidi partibus
sic est pugnatum, ut aequo proelio discederetur, et neu-
tri pellerentur (id efficiebant angustiae loci) : paucisque
utrinque interfectis, Cacsar, loca maxime necessaria
complexus, noctu praemunit. Hoc tractu oppidi pars erat
regiae exigua, in quam ipse habitandi causa initio erat
inductus, et theatrum, conjunctum domui, quod arcis
tenebat locum, aditusque habebat ad portum, et ad re-
liqua navalia. Has munitiones insequentibus auxit die-
bus, ut pro muro objectas haberet, neu dimicare invi-
tus cogeretur. Interim fllia minor Ptolemaei regis, va-
cuam possessionem regni sperans, ad Achillam sese ex
regia transjecit, unaque bellum administrare coepit. Sed
celeriter est inter eos de principatu controversia orta3
quae res apud milites largitiones auxit ε maguis enim
jacturis sibi quisque eorum animos conciliabat. Haec
dum apud hostes geruntur, Pothinus, nutricius pueri,
et procurator regni, in parte Caesaris, quum ad Achil-
lam nuntios mitteret, hortareturque, ne a negotio de-
sisteret, neve animo deficeret, indicatis deprehensisque
internuntiis, a Caesare est interfectus. Haec initia belli
alexandrini fuerunt. ⁷

