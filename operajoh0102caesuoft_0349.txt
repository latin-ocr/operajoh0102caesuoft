DE BELLO CIVILI LIB. Ι. ι’,ὅ

LXXI. Erat occasio bene gerendae rei. Neque vero id
Caesarem fugiebat, tanto sub oculis accepto detrimento ,
perterritum exercitum sustinere non posse, praesertim
circumdatum undique equitatu , quum in loco aequo at·
que aperto confligeretur : idque ex omnibus partibus ab
eo flagitabatur. concurrebant legati, centuriones, tri-
bunique militurn ‚ (ι ne dubitaret proelium committere3
omnium esse militum paratissimos animos : Afranianos
contra multis rebus sui timoris signa misisse, quod suis
non subvenissent, quod de colle non decederent, quod
vix equitum incursus sustinerent, collatisque in unum
locum signis, conferti, neque ordines, neque signa ser-
varent. Quod si iniquitatem loci timeret, datum iri ta-
men aliquo loco pugnandi facultatem , quod certe inde
decedendum esse Afranio, nec sine aqua permanere
posset. »

LXXILCaesar in eam spem venerat, se sine pugna
et sine vulnere suorum rem conficere posse, quod re
frumentaria adversarios interclusisset : « cur etiam se-
cundo proelio aliquos ex suis amitteret? cur vulnerari
pateretur optime de se meritos milites? cur denique for-
tunam periclitaretur? praesertim quum non minus esset
imperatoris, consilio superare, quam gladio. » Moveba-
tur etiam misericordia civium, quos interficiendos vi-
debat z quibus salvis atque incolumibus, rem obtinere
malebat. Hoc consilium Caesaris a plerisque non proba-
batur3 milites vero palam inter se loquebantur, quo-
niam talis occasio victoriae dimitteretur, etiam quum
vellet Caesar, sese non esse pugnaturos. Ille in sua sen-
tentia perseverat, et paululum ex eo loco digreditur,

