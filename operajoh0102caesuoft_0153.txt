DF, BELLO GALLICO LIB. V. 131

gato, quem legioni x111 praefecerat, certior est factus,
magnas Gallorum copias earum civitatum, quae Armo-
ricae appellantur, oppugnandi sui causa, convenisse Îµ ne-
que longius millia passuum v111 ab hibernis suis abfuisse,
sed nuntio allato de victoria Caesaris, discessisse, adeo,
ut fugae similis discessus videretur.

LIV. 'At Caesar, principibus cujusque civitatis ad se
evocatis, alios territando, quum se scire quae fierent
denuntiaret, alios cohortando, magnam partem Galliae
in officio tenuit. Tamen Senones, quae est civitas in pri-
mis firma, et magnae inter Gallos auctoritatis, Cavari-
num, quem Caesar apud eos regem constituerat (cujus
frater Moritasgus, adventu in Galliam Caesaris, cujus-
que majores regnum obtinuerant), interficere publico
consilio conati, quum ille praesensisset ac profugisset,
usque ad fines insecuti, regno domoque expulerunt3 et,
missis ad Caesarem satisfaciendi causa legatis, quum is
omnem ad se senatum venire jussisset, dicto audientes
non suerunt. Tantum apud homines barbaros valuit , esse
repertos aliquos principes belli inferendi, tantamque
omnibus voluntatum commutationem attulit, ut, praeter
AEduos et Remos, quos praecipuo semper honore Caesar
habuit, alteros pro vetere ac perpetua erga populum ro-
manum fide, alteros pro recentibus Gallici belli officiis,
nulla fore civitas fuerit non suspecta nobis. quue adeo
haud scio mirandumne sit, quum compluribus aliis de
causis, tum maxime, quod, qui virtute belli omnibus
gentibus praeferebantur, tantum se ejus opinionis deper-
didisse, ut a populo romano imperia perferrent, gravis-
sime dolebant.

5)-

