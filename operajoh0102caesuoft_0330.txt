24 C. JULII CAESARIS COMMENTARIORUM

rias naves, quas ubique possunt, deprehendunt, atque
in portum deducunt : parum clavis aut materia atque
armamentis instructis ad reliquas armandas reficiendas-
que utuntur: frumenti quod inventum est, in publicum
conferunt : reliquas merces commeatusque ad obsidio-
nem urbis, si accidat, reservant. Quibus injuriis permo-
tus, Caesar legiones tres Massiliam adducit; turres vi-
neasque ad oppugnationem urbis agere, naves longas
Arelate numero xn facere instituit. Quibus effectis ar-
matisque diebus triginta, a qua die materia caesa est,
adductisque Massiliam, his D. Brutum praeficit ε C. Tre-
bonium legatum ad oppugnationem Massiliae relinquit.

XXXVII. Dum haec parat atque administrat, C. Fa-
bium legatum cum legionibus tribus, quas Narbone
circumque ea loca hiemandi causa disposuerat, in His-
paniam praemittit, celeriterque Pyrenaeos saltus occu-
pari jubet, qui eo tempore ab L. Afranio legato praesidiis
tenebantur : reliquas legiones, quae longius hiemabant,
subsequi jubet. Fabius, ut erat imperatum, adhibita
celeritate ‚ praesidium ex saltu dejecit, magnisque itineri-
bus ad exercitum Afranii contendit.

XXXVIII. Adventu Vibullii Rufi, quem a Pompeio
missum in Hispaniam demonstratum est, Afranius et
Petreius et Varro, legati Pompeii (quorum unus tribus
legionibus Hispaniam citeriorem, alter a saltu Castulo-
nensi ad Anam duabus legionibus, tertius ab Ana Vet-
tonum agrum Lusitaniamque pari numero legionum
obtinebat), officia inter se partiuntur, uti Petreius ex
Lusitania per Vettones cum omnibus copiis ad Afranium
proficiscatur, Varro cum iis, quas habebat, legionibus ‚

 

