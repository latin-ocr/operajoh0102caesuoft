6 C. JULII CAESARIS COMMENTARIORUM

buerit, ademisse. Quotiescunque sit decretum, darent
magistratus operam, ne quid respublica detrimenti ca-
peret (qua voce et quo S. C. populus romanus ad arma
sit vocatus), factum in perniciosis legibus, in vi tribu-
nitia, in secessione populi, templis locisque editioribus
occupatis3 atque haec superioris aetatis exempla expiata
Saturnini atque Gracchorum casibus docet ε quarum
rerum illo tempore nihil factum, ne cogitatum quidem;
nulla lex promulgata, non cum populo agi coeptum, nulla
secessio facta. Hortatur, cujus imperatoris ductu novem
annis rempublicam felicissime gesserint, plurimaque
proelia secunda fecerint, omnem Galliam Germaniamque
pacaverint, ut ejus existimationem dignitatemque ab ini-
micis defendant. Conclamant legionis xm, quae aderat,
milites (hanc enim initio tumultus evocaverat, reliquae
nondum convenerant) « sese paratos esse imperatoris
sui tribunorumque plebis injurias defendere. n

VIII. Cognita militum voluntate, Ariminum cum ca
legione proficiscitur, ibique tribunos plebis, qui ad curn
confugerant, convenit, reliquas legiones ex hibernis evo—
cat, et subsequi jubet. Eo L. Caesar adolescens venit, cu-
jus pater Caesaris erat legatus. Is, reliquo scrmone con-
fecto, cujus rei causa venerat, habere se a Pompeio ad
eum privati offleii mandata demonstrat ε « velle Pom-
peium se Caesari purgatum, ne ea, quae reipublicae causa
egerit, in suam contumeliam vertat; semper se reipu-
blicae commoda privatis necessitatibus habuisse potiora :
Caesarem quoque pro sua dignitate debere et studium et
iracundiam suam reipublicae dimittere, neque adeo gra-

viter irasci inimicis, nc, quum illis nocere se speret, rei-

 

