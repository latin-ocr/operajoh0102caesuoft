186 C. JULII CAESARIS COMMENT. LIBER

fines veniret, praeda diripienda milites dissiparentur,
dispersique caederentur.

XXXVII. Haec quum administraret, nunquam tamen
intermittebat legatos de pace atque amicitia mittere ad
Domitium, quum hoc ipso crederet eum facilius decipi
posse. At contra spes pacis Domitio in eisdem castris
morandi attulit causam. Ita Pharnaces, amissa proximi
temporis occasione, veritus, ne cognoscerentur insidiae ‚
suos in castra revocavit. Domitius postero die propius
Nicopolim accessit, castraque oppido contulit. Quae dum
muniunt nostri ‚ Pharnaces aciem instruxit suo more at-
que instituto : in fronte enim simplici directa acie, cor-
nua trinis firmabantur subsidiis. Eadem ratione haec
media collocabantur acie, duobus dextra sinistraque
intervallis, simplicibus ordinibus instructis. Perfecit in-
ceptum castrorum opus Domitius, parte copiarum pro
vallo instituta.

XXXVIII. Proxima nocte Pharnaces, interceptis ta-
bellariis , qui de alexandrinis rebus litteras ad Domitium
ferebant, cognoscit, Caesarem magno in periculo ver—
sari, flagitarique a Domitio, ut quam primum sibi sub—
sidia mitteret, propiusque ipse Alexandriam per Syriam
accederet. Qua cognita re, Pharnaces victoriae loco du·
cebat‚ si trahere tempus posset, quum discedendum cc-
leriter Domitio putaret. Itaque ab oppido, qua facilli-
mum accessum et aequissimum ad dimicandum nostris
videbat, fossas duas directas, non ita magno intervallo
medio relicto⁷ quatuor pedum altitudinis in eum locum
deduxit, quo longius constituerat suam non producere
aciem. Inter has fossas aciem semper instruebat. Equita-

