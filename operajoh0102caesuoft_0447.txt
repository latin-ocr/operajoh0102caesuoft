DE BELLO CIVILI LIB. ΙΙΙ. 141

Caesar, nulla ratione ad pugnam elici posse Pompeium
existimans, lianc sibi commodissimam belli rationem ju-
dicavit, uti castra ex eo loco moveret, semperque esset
in itineribus, haec sperans, ut, movendis castris, pluri-
busque adeundis locis, commodiore frumentaria re ute-
retur, simulque, in itinere ut aliquam occasionem di-
micandi nancisceretur, et insolitum ad laborem Pompeii
exercitum quotidianis itineribus defatigaret. His consti-
tutis rebus, signo jam profectionis dato, tabernaculis-
que detensis , animadversum est, paulo ante, extra quo-
tidianam consuetudinem, longius a vallo esse aciem
Pompeii progressam, ut non iniquo loco posse dimicari
videretur. Tunc Caesar apud suos, quum jam esset ag-
men in portis : ε( Differenduin est, inquit, iter in prae-
sentia nobis, et de proelio cogitandum, si, ut semper
depoposcimus, animo simus ad dimicandum parati; non
facile occasionem postea reperiemus ε» confestimque ex-
peditas copias educit.

LXXXVI. Pompeius quoque , ut postea cognitum est,
suorum omnium hortatu statuerat proelio decertare.
Namque etiam in consilio superioribus diebus dixerat,
«priusquam concurrerent acies, fore, uti exercitus Cae-
saris pelleretur.» Id quum essent plerique admirati :
«Scio me, inquit, paene incredibilem rem polliceri 2 sed
rationem consilii mei accipite, quo firmiore animo in
proelium prodeatis. Persuasi equitibus nostris (idque
mihi se facturos confirmaverunt) , ut, quum propius sit
accessum, dextrum Caesaris cornu ab latere aperto ag-
grederentur, ut, circumventa ab tergo acie, prius per-
turbatum exercitum pellerent, quam a nobis telum in

