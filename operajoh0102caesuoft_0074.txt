r

,η C. JULII CAESARIS COMMENTARIORUM

XXIII. Legionis nonae et decimae milites, ut in sinis-
tra parte acie constiterant, pilis emissis, cursu ac lassi-
tudine exanimatos vulneribusque confectos Atrebates
(nam his ea pars obvenerat) celeriter ex loco superiore
in flumen compulerunt, et transire conantes, insecuti
gladiis, magnam partem eorum impeditam interfecerunt.
Ipsi transire flumen non dubitaverunt, et, in locum ini-
quum progressi, rursus regressos ac resistentes hostes
redintegrato proelio in fugam dederunt. Item alia in parte
diversae duae legiones, undecima et octava, profligatis
Veromanduis, quibuscum erant congressi, ex loco su-
periore in ipsis fluminis ripis proeliabantur. At tum totis
fere a fronte et ab sinistra parte nudatis castris, quum
in dextro cornu legio duodecima, et non magno ab eo
intervallo septima constitisset, omnes Nervii confertis-
simo agmine, duce Boduognato, qui summam imperii
tenebat, ad cum locum contenderunt : quorum pars
aperto latere legiones circumvenire, pars summum lo-
cum castrorum petere eoepit.

XXIV· Eodem tempore equites nostri, levisque arma-
turae pedites, qui cum iis una fuerant, quos primo hos-
tium impetu pulsos dixeram, quum se in castra recipe-
rent, adversis hostibus occurrebant, ac rursus aliam in
partem fugam petebant z et calones, qui ab decumana
porta ac summo jugo collis nostros victores flumen trans-
isse conspexerant, praedandi eausa egressi, quum re-
spexissent, et hostes in nostris castris versari vidissent,
praecipites fugae sese mandabant. Simul eorum, qui cum
impedimentis veniebant, clamor fremitusque oriebatur,
aliique aliam in partem perterriti ferebantur. Quibus

 

