90 C. JULII CAESARIS COMMENTARIORUM

eusarent‚ quod homines barbari, et nostrae consuetudinis
imperiti, bellum populo romano fecissent, seque ea, quae
imperasset, facturos pollicerentur. Hoc sibi satis op-
portune Caesar accidisse arbitratus, quod neque post
tergum hostem relinquere volebat, neque belli gerendi
propter anni tempus facultatem habebat, neque has tan—
tularum rerum occupationes sibi Britanniae anteponen-
das judicabat, magnum his obsidum numerum imperat.
Quibus adductis, eos in fidem recepit. Navibus circiter
Lxxx onerariis coactis contractisque, quot satis esse ad
duas transportandas legiones existimabat, quidquid prae-
terea navium longarum habebat, quaestori, legatis, prae-
sectisque distribuit. Huc accedebant xvnl onerariae na-
ves, quae ex eo loco ab millibus passuum vul vento
tenebantur, quo minus in eumdem portum pervenire
possent. Has equitibus distribuit: reliquum exercitum
Q. Titurio Sabino et L. Aurunculeio Cottae, legatis, in
Menapios atque in eos pagos Morinorum, ab quibus ad
eum legati non venerant, deducendum dedit. P. Sulpi-
tium Rufum, legatum, cum co praesidio, quod satis esse
arbitrabatur, portum tenere jussit.

XXIII. His constitutis rebus, nactus idoneam ad na-
vigandum tempestatem, tertia fere vigilia solvit, equi-
tesque in ulteriorem portum progredi, et naves conscen-
dere, et se sequi jussit : a quibus quum paulo tar-
dius esset administratum, ipse hora diei circiter quarta
cum primis navibus Britanniam attigit, atquc ibi in om«
nibus collibus expositas hostium copias armatas conspexit.
Cujus loci hacc erat natura ι adeo montibus angustis

marc continebatur, uti cx locis superioribus in litus tc—

