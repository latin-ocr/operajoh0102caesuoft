¹90 C. JULII CAESARIS COMMENT. LIBER

romani· fortissimi fidelissimique incolebant, in agmine
dimicare sit coactus. Quo proelio duobus millibus mili-
tum amplius amissis, centurionibus xxxvm, tribunis 1v ‚
cum reliquis copiis Salonam se recepit3 summaque ibi
difficultate rerum omnium pressuS, paucis mensibus
inorbo periit. Cujus et infelicitas vivi, et subita mors in
magnam spem Octavium adduxit provinciae potiundae3
quem tamen diutius in rebus secundis et fortuna, quae
plurimum in bellis potest, diligentiaque Cornificii, et
virtus Vatinii versari passa non est.

XLIV. Vatinius Brundisii quum esset, cognitis rebus,
quae gestae erant in Illyrico, quum crebris litteris Cor-
nificii ad auxilium provinciae ferendum evocaretur, et
M. Octavium audiret cum Barbaris foedera percussisse,
compluribusque locis nostrorum militum oppugnare prae-
sidia, partim classe per se, partim pedestribus copiis
per Barbaros , etsi, gravi valetudine affectus, vix corpo-
ris viribus animum sequebatur, tamen virtute vicit in-
commodum naturae, difficultatesque hiemis et suhitae
praeparationis. Nam quum ipse paucas in portu naves
longas haberet ‚ litteras in Achaiam ad Q. Calenum misit,
uti sibi classem mitteret. Quod quum tardius fieret, quam
periculum nostrorum flagitabat, qui sustinere impetum
Octavii non poterant, navibus actuariis, quarum nume-
rus erat satis magnus, magnitudine quanquam non satis
justa ad proeliandum, rostra imposuit. His adjunctis na·
vibus longis, et numero classis aucto, militibus veteranis
impositis, quorum magnam copiam habehat ex omni·
bus legionibus, qui numero aegrorum relicti erant Brun-
disii, quum exercitus in Graeciam transportaretur, pro-

