200 C. JULII CAESARIS COMMENT. LIBER

pidi conspectu, loco, excelso facit castra3 litteras ad re-
gem Bogudem in Mauritaniam, et ad M. Lepidum pro-
consulem in Hispaniam Citeriorem mittit, subsidio sibi
provinciaeque Caesaris causa quamprimum veniret. Ipse
hostili modo Cordubensium agros vastat, aedificia incendit.

LX. Cujus rei deformitate atque indignitate legiones ,
quae Marcellum sibi ducem ceperant, ad eum concurre-
runt, ut in aciem educerentur, priusque confligendi sibi
potestas fieret, quam cum tanta contumelia nobilissimae
carissimaeque possessiones Cordubensium in conspectu
suo rapinis, ferro, flammaque consumerentur. Marcel-
lus, quum confligere miserrimum putaret, quod et vi-
ctoris et victi detrimentum ad eumdem Caesarem esset re-
dundaturum, neque suae potestatis esse, legiones Baetim
transducit, atque aciem instruit. Quum Cassium contra
pro castris suis aciem instruxisse loco superiore videret,
causa interposita, quod is in aequum non descenderet,
Marcellus militibus persuadet, ut se in castra recipiant.
Itaque copias reducere coepit. Cassius , quo bono valebat,
Marcellumque infirmum esse sciebat, aggressus equitatu
legionarios se recipientes, complures novissimos in ssu-
minis ripis interficit. Quum hoc detrimento, quid trans-
itus ssuminis vitii difficultatisque haberet, cognitum es-
set, Marcellus castra Baetim transfert, crebroque uter-
que legiones in aciem educitÍ¾ neque tamen confligitur,
propter locorum difficultates.

LXI. Erat copiis pedestribus multo firmior Marcel-
lus : habehat enim veteranas, multisque proeliis expertas
legiones. Cassius fidei magis, quam virtuti legionum,
confidebat. Itaque, quum castra castris collata essent, et

