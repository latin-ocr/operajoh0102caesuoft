DE BELLO CIVILI LIB. Ι. 39

castris milites circulari et dolere, hostem ex manibus di-
mitti, bellum non necessario longius duci : centuriones
tribunosque militum adire, atque obsecrare, ut per eos
Caesar certior fieret, « ne labori suo, neu periculo parce-
ret: paratos esse sese3 posse et audere ea transire flumen ,
qua traductus esset equitatus. n Quorum studio et vo-
cibus excitatus Caesar, etsi timebat tantae magnitudinis
flumini exercitum objicere, conandum tamen atque ex-
periendum judicat. Itaque infirmiores milites ex omnibus
centuriis deligi jubet, quorum aut animus aut vires vi-
debantur sustinere non posse. Hos cum legione una prae-
sidio castris relinquit z reliquas legiones expeditas edu-
cit; magnoque numero jumentorum in flumine supra
atque infra constituto, traducit exercitum. Pauci ex his
militibus, vi fluminis abrepti, ab equitatu excipiuntur
ac sublevantur : interiit tamen nemo. Traducto incolumi
exercitu, copias instruit, triplicemque aciem ducere in-
cipit. Ac tantum fuit in militibus studii, ut, millium vl
ad iter addito circuitu, magnaque ad vadum fluminis
mora interposita, eos, qui de tertia vigilia exissent, ante
horam diei nonam consequerentur.

LXV. Quos uhi Afranius procul visos cum Petreio
conspexit, nova re perterritus, locis superioribus consi-
stit, aciemque instruit. Caesar in campis exercitum refi-
cit, ne defessum proelio objiciat. Rursus conantes pro-
gredi insequitur et moratur. Illi necessario maturius,
quam constituerant, castra ponunt : suberant enim mon-
tes, atque a millibus passuum v itinera difficilia atque
angusta excipiebant. Hos intra montes se recipiebant,
ut equitatum effugerent Caesaris, praesidiisque in angu-

