DE BELLO CIVILI LIB. 111. 105

noctis tempore, gubernatorem in terram navem ejicere
cogunt3 ipsi, idoneum locum nacti, reliquam noctis par-
tem ibi confecerunt, et luce prima, missis ad eos ab Ota-
cilio equitibus, qui eam partem orae maritimae asserva-
bant, circiter CD‚ quique eos armati ex praesidio secuti
sunt, se defenderunt, et nonnullis eorum interfectis,
incolumes se ad nostros receperunt.

XXIX. Quo facto, conventus civium romanorum,
qui Lissum obtinebant, quod oppidum iis antea Caesar
attribuerat, muniendumque curaverat , Antonium recepit ‚
omnibusque rebus juvit. Otacilius, sibi timens ‚ oppido fu-
git, et ad Pompeium pervenit. Expositis omnibus copiis,
Antonius, quarum erat summa veteranarum trium legio-
num, uniusque tironum ‚ et equitum DCCC, plerasque na-
ves in Italiam remittit ad reliquos milites equitesque
transportandos : pontones ‚ quod est genus navium gal-
licarum, Lissi relinquit, hoc consilio, ut si forte Pom-
peius, vacuam existimans Italiam ‚ eo transjecisset exer-
citum, quae opinio erat edita in vulgus, aliquam Caesar
ad insequendum facultatem haberet : nuntiosque ad eum
celeriter mittit, quibus regionibus exercitum exposuisset,
et quid militum transvexisset.

XXX. Haec eodem fere tempore Caesar atque Pom-
peius cognoscunt : nam praetervectas Apolloniam Dyr-
rachiumque naves viderant3 ipsi iter secundum eas terra
direxerant3 sed quo essent eae delatae, primis diebus igno-
rabant : cognitaque re, diversa sibi ambo consilia ca-
piunt : Caesar, ut quam primum se cum Antonio conjun-
geret3 Pompeius, ut venientibus in itinere se opponeret,
si imprudentes ex insidiis adoriri posset : eodemque die

