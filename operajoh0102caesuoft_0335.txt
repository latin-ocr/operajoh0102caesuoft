DE BELLO ClVILI LIB. I. 29

in eo cornu constiterat, locum non tenuit, atque in
proximum collem sese recepit.

XLV. Caesar, paene omni acie perterrita, quod prae-
ter opinionem consuetudinemque acciderat, cohortatus
suos, legionem nonam subsidio ducit : hostem , insolen-
ter atque acriter nostros insequentem, supprimit, rur-
susque terga vertere, seque ad oppidum Ilerdam reci·
pere, et sub muro consistere cogit. Sed nonae legionis
milites, elati studio, dum sarcire acceptum detrimentum
volunt, temere insecuti fugienteS, in locum iniquum
progrediuntur, et sub montem, in quo erat oppidum
positum Ilerda, succedunt. Hinc se recipere quum vel-
lent, rursus illi ex loco superiore nostros premebant.
Praeruptus locus erat, utraque ex parte directus, ac
tantum in latitudinem patebat, ut tres instructae co-
hortes eum locum explerent, et neque subsidia a lateri-
bus submitti, neque equites laborantibus usui esse pos·
sent. Ab oppido autem declivis locus tenui fastigio ver-
gebat in longitudinem passuum circiter cn. Hac nostris
erat receptus, quod eo, incitati studio, inconsultius
processerant. Hoc pugnabatur loco, et propter angu-
stias iniquo, et quod sub ipsis radicibus montis consti-
terant, ut nullum frustra telum in eos mitteretur : tamen
virtute et patientia nitebantur, atque omnia vulnera su-
stinebant. Augebatur illis copia, atque ex castris co-
hortes per oppidum crebro submittebantur, ut integri
defessis succederent. Hoc idem Caesar facere cogebatur,
ut, submissis in eumdem locum cohortibus, defessos
reciperet.

XLVI. Hoc quum esset modo pugnatum continenter

