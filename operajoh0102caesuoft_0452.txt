146 C. JUL11 CAESARIS ‘COMMENTARIORUM

multitudo sagittariorum se profudit : quorum impetum
noster equitatus non tulit, sed paulum loco motus ces-
sit : equitesque Pompeiani hoc acrius instare, et se tur-
matim explicare, aciemque nostram a latere aperto cir-
cuire coeperunt.„Qt10d ubi Caesar animum advertit, quartae
aciei, quam instituerat sex cohortium numero, signum
dedit. llli celeriter procucurrerunt, infestisque signis

tanta vi in Pompeii equites impetum fecerunt, ut eorum ’

nemo consisteret, omnesque conversi, non solum loco
excederent, sed protinus incitati fuga montes altissimos
peterent. Quibus submotis, omnes sagittarii funditores-
que destituti, inermes, sine praesidio, interfecti sunt.
Eodem impetu cohortes sinistrum cornu, pugnantibus
etiam turn ac resistentibus in acie Pompeianis, cir-
cumierunt, eosque a tergo sunt adorti.

XCIV. Eodem tempore tertiam aciem Caesar, quae quieta
fuerat, et se ad id tempus loco tenuerat , procurrerejussit.
Ita, quum recentes atque integri defessis successissent,
alii autem a tergo adorirentur, sustinere Pompeiani non
potuerunt , atque universi terga verterunt. Neque vero Cae-
sarem fefellit, quin ab iis cohortibus, quae contra equi-
tatum in quarta acie collocatae essent, initium victoriae
oriretur, ut ipse in cohortandis militibus pronuntiaverat.
Ab his enim primum equitatus est pulsus ε ab iisdem
factae caedes sagittariorum atque funditorum z ab iisdem
acies Pompeiana a sinistra parte erat circumita, atque
initium fugae factum. Sed Pompeius, ut· equitatum suum
pulsum vidit, atque eam partem , cui maxime confide-
bat, perterritam animum advertit, aliis diffisus, acie ex-
cessit, protinusque se in castra equo contulit , et iis cen-

