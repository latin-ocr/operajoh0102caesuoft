202 C. JULII CAESARIS COMMENTARIORUM

idoneis equis utebantur, a tribunis militum reliquisque,
sed et equitibus romanis atque evocatis, equos sumit,
Germanisque distribuit.

LXVI. Interea, dum haec geruntur, hostium copiae
ex Arvernis, equitesque qui toti Galliae erant imperati,
conveniunt. Magno horum coacto numero, quum Caesar
in Sequanos per extremos Lingonum fines iter faceret,
quo facilius subsidium Provinciae ferri posset, circiter
millia passuum x ab Romanis, trinis castris Vercingeto-
rix consedit; convocatisque ad concilium praefectis equi-
tum, venisse tempus victoriae demonstrat : «Fugere in
Provinciam Romanos, Galliaque excedere. Id sibi ad
praesentem obtinendam libertatem satis esse, ad reliqui
temporis pacem atque otium parum profici; majoribus
enim coactis copiis reversuros, neque finem belli factu-
ros. Proinde agmine impeditos adoriantur : si pedites
suis auxilium ferant, atque in eo morentur, iter con-
fici non posse, si (id quod magis futurum confidat),
relictis impedimentiS, suae saluti consulant, ct usu rerum
necessariarum et dignitate spoliatum iri. Nam de equi-
tibus hostium, quin nemo eorum progredi modo extra
agmen audeat, ne ipsos quidem debere dubitare. Id quo
majore faciant animo, copias se omnes pro castris habitu-
rum, et terrori hostibus futurum.» Conclamant equites,
α sanctissimo jurejurando confirmari oportere, ne tecto
recipiatur, ne ad liberos, ne ad parentes, ne ad uxorem

aditum habeat, qui non bis per hostium agmen pere-

quitarit. ))
LXVII. Probata re, atque omnibus ad jusjurandum

adactis, postero dic, in tres partes distributo equitatu,

