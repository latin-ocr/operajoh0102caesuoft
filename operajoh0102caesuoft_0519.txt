C. JULII CAESARIS

COMMENTARIORUM

DE BELLO AFRICA ΝΟ

LIBER UNUS.

I. CAESAR, itineribus justis confectis, nullo dic inter-
misso, a. d. X1v cal. jan. Lilybaeum pervenit, statim-
que ostendit, sese naves velle conscendere, quum non
amplius legionem tironum haberet unam, equites vix Dc.
Tabernaculum secundum litus ipsum constituit ,ut prope
fluctus verberaret. Hoc eo consilio fecit, ne quis sibi
morae quidquam fore speraret, et ut omnes in dies ho-
rasque parati essent. Incidit per id tempus, ut tempe-
states ad navigandum idoneas non haberet, nihilo tamen
minus in navibus remiges militesque continere, et nul-
lam praetermittere occasionem profectionis. Quum prae-
sertim ab incolis ejus provinciae nuntiarentur adversa-
riorum copiae, equitatus infinitus , legiones regiae lv,
levis armaturae magna vis, Scipionis legiones x, ele-
phanti cxx, classesque esse complures, tamen non de-
terrebatur, animoque et spe confidebat. Interim in dies
et naves longae adaugeri, et onerariae complures eodem

