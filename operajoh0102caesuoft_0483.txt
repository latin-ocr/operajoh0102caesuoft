DE BELLO ALEXANDRINO. 1 7 7

firmiores factos, aut languidiores Romanos animadver-
terent, eludentibusque militibus regis aetatem atque in-
firmitatem, magnum dolorem acciperent, neque se quid-
quam proficere viderent, rumoresque existerent, magna
Caesari praesidia terrestri itinere Syria Ciliciaque adduci
(quod nondum Caesari auditum erat), commeatum, qui
nostris mari supportabatur, intercipere statuerunt. Ita-
que, expeditis navigiis, locis idoneis ad Canopum in
statione dispositis navibus, insidiabantur nostris com-
meatibus. Quod ubi Caesari nuntiatum est, classem jubet
expediri atque instrui. Praeficit huic Tib. Neronem. Pro-
ficiscuntur in ea classe rhodiae naves, atque in his Eu-
phranor, sine quo nulla unquam dimicatio maritima,
nulla etiam parum feliciter confecta erat. At fortuna, quae
plerumque eos, quos plurimis beneficiis ornavit, ad du-
riorem casum reservat, superiorum temporum dissimilis ‚
Euphranorem prosequebatur. Nam, quum ad Canopum
ventum esset, instructaque utrinque classis conflixisset ,
et sua consuetudine Euphranor primus proelium com-
misisset, et illic triremem hostium perforasset, ac de-
mersisset , proximam longius insecutus, parum celeriter
insequentibus reliquis, circumventus ab Alexandrinis
est. Cui subsidium nemo tulit, sive quod in ipso satis
praesidii pro virtute ac felicitate ejus putarent esse, sive
quod ipsi sibi timebant. Itaque unus ex omnibus eo
proelio bene rem gessit, solus cum sua quadriremi vic-
trice periit.

XXVI. Sub idem tempus, Mithridates Pergamenus,
magnae nobilitatis domi, scientiaeque in bello et virtutis,
fidei dignitatisque in amicitia Caesaris, missus in Syriam

υ. 12

