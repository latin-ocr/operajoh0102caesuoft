DE BELLO GALLICO LIB. H. [17

eo oppido Caesar cum exercitu circiter millia passuum v-
abesset, omnes majores natu, ex oppido egressi, manus
ad Caesarem tendere, et voce significare coeperunt, sese
in ejus fidem ac potestatem venire, neque contra popu-
lum romanum armis contendere. Item, quum ad oppi-
dum accessisset , castraque ibi poneret, pueri mulieresque
ex muro passis manibus suo more pacem ab Romanis
petierunt.

XIV. Pro his Divitiacus (nam post discessum Belga—
rum, dimissis AEduorum copiis, ad eum reverterat) fe-
cit verba z «Bellovacos omni tempore in fide atque ami—
citia civitatis AEduae fuisse ε impulsos ab suis principibus,
qui dicerent, AEduos, a Caesare in servitutem redactos ‚
omnes indignitates contumeliasque perferre, et ab AEduis
defecisse, et populo romano bellum intulisse ε qui liujus
consilii principes fuissent, quod intelligerent, quantam
calamitatem civitati intulissent, in Britanniam profu-
gisse. Petere non solum Bellovacos, sed etiam pro his
AEduos, ut sua clementia ac mansuetudine in eos utatur.
Quod si fecerit, AEduorum auctoritatem apud omnes
Belgas amplificaturum : quorum auxiliis atque opibus,
si qua bella inciderint, sustentare consuerint. »

XV. Caesar, lionoris Divitiaci atque AEduorum causa,
esse eos in fidem recepturum et conservaturum dixit:
sed, quod erat civitas magna inter Belgas auctoritate,
atque hominum multitudine praestabat, Dc obsides po-
poscit. His traditis, omnibusque armis ex oppido col-
latis, ab eo loco in fines Ambianorum pervenit, qui se.
suaque omnia sine mora dediderunt. Eorum fines Nervii

attingebant, quorum de natura moribusque Caesar quum

