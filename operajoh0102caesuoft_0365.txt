DE BELLO CIVILI LIB. II. 59

proximae ei loco ex Bruti classe naves erant, in eas iin-
peditas impetum faciunt, celeriterque ambas deprimunt.

VII. Sed Nasidianae naves nulli usui fuerunt, celeri-
terque pugna excesserunt :non enim has aut conspectus
patriae, aut propinquorum praecepta ad extremum vitae
periculum adire cogebant. ltaque ex eo numero navium
nulla desiderata est ι ex Massiliensium classe v sunt de-
pressae, 1v captae, una cum Nasidianis profugit : quae
omnes Citeriorem Hispaniam petiverunt. At ex reliquis
una praemissa Massiliam, hujus nuntii perferendi gratia ,
quum jam appropinquaret urbi, omnis sese multitudo
ad cognoscendum effudit z ac, re cognita, tantus luctus
excepit, ut urbs ab hostibus capta eodem vestigio vide-
retur. Massilienses tamen nihilo segnius ad defensionem
urbis reliqua apparare coeperunt.

VIII. Est animadversum ab legionariis, qui dexteram
partem operis administrabant, ex crebris hostium eru-
ptionibus , magno sibi esse praesidio posse, si pro castello
ac receptaculo turrim ex latere sub muro fecissent, quam
primo ad repentinos incursus humilem parvamque fece-
rant. Huc se referebant : hinc, si qua major oppresse-
rat vis, propugnabant : hinc ad repellendum et prose-
quendum hostem procurrebant. Patebat haec quoquover—
sus pedes xxx, sed parietum crassitudo pedum quinque :
postea vero, ut est rerum omnium magister usus, ho-
minum adhibita solertia, inventum est, magno esse usui
posse, si haec esset in altitudinem turris elata. Id hac
ratione perfectum est.

IX. Ubi turris altitudo perducta est ad contabulatio-
nem, eam in parietes instruxerunt ita, ut capita tigno-

