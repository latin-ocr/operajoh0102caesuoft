 

 

DE BELLo AFR1cANo. ’ 241

ex tuis cohortem unam, quam putas esse firmissimam,
et constitue contra me : ego autem ex meis commilito-
nibus, quos nunc in tua tenes potestate, non amplius
decem sumam : tunc ex virtute nostra intelliges, quid
ex tuis copiis sperare debeas. »

XLVI. Postquam haec centurio praesenti animo ad-
versus opinionem ejus est locutus, ira percitus Scipio,
atque animi dolore incensus, annuit centurionibus, quid
fieri vellet3 atque ante pedes centurionem interficit, re-
liquosque veteranos a tironibusjubet secerni. ‹< Abducite,
inquit, istos nefario scelere contaminatos, ‘et caede ci-
vium saginatos. » Sic extra vallum deducti sunt, et cru-
ciabiliter interfecti. Tirones autem jubet inter legiones
dispertiri, et Cominium cum Ticida in conspectum suum
prohibet adduci. Qua ex re Caesar commotus , eos, quos
in stationibus cum longis navibus apud Thapsum custo-
diae causa in salo esse jusserat, ut suis onerariis longis-
que navibus praesidio essent, ob negligentiam ignomi-
niae causa dimittendos ab exercitu, gravissimumque in
eos edictum proponendum curavit.

XLVII. Per id tempus fere Caesaris exercitui res ac-
cidit incredibilis auditu. Namque Virgiliarum signo con-
fecto, circiter vigilia secunda noctis, nimbus cum saxea
grandine subito est exortus ingens. Ad hoc autem in-
commodum accesserat, quod Caesar non , more superio-
rum imperatorum, in hibernis exercitum continebat, sed
in tertio quartoque die, procedendo propiusque hostem
accedendo, castra communiebat3 opereque faciendo, mi-
lites se circumspiciendi non habebant facultatem. Prae-
terea ita ex Sicilia exercitum transportaverat, ut, praeter

11. 16

