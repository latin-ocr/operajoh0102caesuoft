DE BELLO ALEXANDRINO. 205

tionemque generis, jure minime dubio, vetustate tamen
intermisso, sacerdotium id repetebat. Fratrem autem
Ariobarzanis Ariarathen , quum bene meritus uterque eo-
rum de republica esset, ne aut regni haereditas Ariara-
then sollicitaret, aut haeres regni terreret, Ariobarzani
attribuit, qui sub ejus imperio ac ditione esset :ipse iter
inceptum simili velocitate conficere coepit.

LXVII. Quum propius Pontum finesque Gallograeciae
accessisset, Dejotarus , tetrarches Gallograeciae tunc qui-
dem paene totius (quod ei neque legibus, neque moribus
concessum esse ceteri tetrarchae contendebant), sine du-
bio autem rex Armeniae Minoris ab senatu appellatus,
depositis regiis insignibus, neque tantum privato vestitu,
sed etiam reorum habitu, supplex ad Caesarem venit,
oratum, a ut sibi ignosceret, quod in ea parte positus
terrarum, quae nulla praesidia Caesaris habuisset, exer-
citibus imperiisque in Cn. Pompeii castris fuissetzneque
enim se judicem debuisse esse controversiarum populi
romani, sed parere praesentibus imperiis. >³

LXVIII. Contra quem Caesar «quum plurima sua
commemorasset officia, quae consul ei decretis publicis
tribuisset, quumque defensionem ejus nullam posse ex-
cusationem ejus imprudentiae recipere coarguisset, quod
homo tantae prudentiae ac diligentiae scire potuisset, quis
Urbem Italiamque teneret, ubi senatus populusque ro-
manus, ubi respublica esset, quis deinde post L. Len-
tulum , C. Marcellum consul esset, tamen se concedere
id factum superioribus suis beneficiis , veteri hospitio at-
que amicitiae, dignitati aetatique hominis , precibus eo-
rum, qui frequenter concurrissent hospites atque amici

