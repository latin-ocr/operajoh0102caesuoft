248 C. JUL11 cAEsAffls COMMENTARIORUM

volebat, quam sub decessu suo necessitatem sibi ali-
quam imponi belli gerendi, ne, quum exercitum deducÎ‡
turus esset, bellum aliquod relinqueretur, quod omnis
Gallia libenter sine praesenti periculo susciperet. Itaque,
honorifice civitates appellando, principes maximis prae-
miis afficiendo, nulla onera nova imponendo, defessam
tot adversis proeliis Galliam, conditione parendi me-
liore, facile in pace continuit.

L. Ipse, hibernis peractis, contra consuetudinem in
Italiam quam maximis itineribus est profectus, ut mu-
nicipia et colonias appellaret, quibus M. Antonii, quaes-
toris sui, commendaret sacerdotii petitionem. Conten-
debat enim gratia quum libenter pro homine sibi con-
junctissimo, quem paulo ante praemiserat ad petitionem,
tum acriter contra factionem ct potentiam paucorum ,
qui, M. Antonii repulsa, Caesaris decedentis convellere
gratiam cupiebant. Hunc etsi augurem prius factum
quam Italiam attingeret, in itinere audierat, tamen non
minus justam sibi causam municipia et colonias adeundi
existimavit, ut iis gratias ageret quod frequentiam at-
que officium suum Antonio praestitissent, simulque se et
honorem suum in sequentis anni commendaret petitione,
propterea quod insolenter adversarii sui gloriarentur
L. Lentulum et C. Marcellum coss. creatos, qui omnem
honorem et dignitatem Caesaris exspoliarent, ereptum
Sci-vio Galbae consulatum, quum is multo plns gratia
suffragiisque yaluisset, quod sibi conjunctus et familiari-
tate ct necessitudine legationis esset.

LI. Exceptus est Caesaris adventus ab omnibus mu-

nicipiis ct coloniis incredibili lionorc atquc amore : tum

