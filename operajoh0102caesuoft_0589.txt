DE BELLO HISPANIENSI. 283

clamore sublato, omni genere telorum emisso , pugnare
pro muro toto coeperunt :propter quod fere magna pars
hominum, qui in castris nostris essent, non dubitarunt,
quin eruptionem eo die essent facturi. Ita, corona cir-
cumdata, pugnatum est aliquandiu vehementissime, si-
mulque balista missa a nostris turrem dejecit ε qua ad-
versariorum, qui in ea turre fuerant, v dejecti sunt, et
puer, qui balistam solitus erat observare.

XIV. Eo praeterito tempore , Pompeius trans flumen
Salsum castellum constituit3 neque a nostris prohibitus z
falsaque illa opinione gloriatus est, quod prope in no-
stris partibus locum tenuisset. Item insequenti die eadem
consuetudine dum longius prosequitur, quo loco equites
nostri stationem habuerant, aliquot turmae cum levi ar-
matura, impetu facto, loco sunt dejectae, et propter
paucitatem nostrorum equitum, simul eum levi armatura
inter turmas adversariorum protritae. Hoc in conspectu
utrorumque castrorum gerebatur : et majore Pompeiani
exsultabant gloria, longius quod, nostris cedentibus,
prosequi coepissent. Qui quum aliquo loco a nostris re-
cepti essent, ut consuessent, ex simili virtute clamore
facto, aversati sunt proelium facere.

XV. Fere apud exereitus haec est equestris proelii con-
suetudo: quum eques ad dimicandum, dimisso equ0,
cum pedite congreditur, nequaquam par habetur. Id quod
in hoc accidit certamine. Quum pedites ‚ ex levi arma-
tura lecti, ad pugnam ‚ equitibus nostris nec opinanti·
bus, venissent , idque in proelio animadversum esset,
complures ex equis descenderunt. Ita exiguo tempore
eques pedestre, pedes equestre proelium faeere coepit,

