104 C. JULII CAESARIS COMMENTARIORUM

est itum, incredibili felicitate auster, qui per biduum
flaverat, in africum se vertit.

XXVII. Hic suhitam commutationem fortunae videre
licuit. Qui modo sibi timuerant, hos tutissimus portus
recipiebat : qui nostris navibus periculum intulerant,
de suotimere cogebantur. Itaque , tempore commutato ,
tempestas et nostros texit, et naves rhodias afflixit, ita
ut ad unam omnes constratae, numero xvi , eliderentur,
ct naufragio interirent, et ex magno remigum propu-
gnatorumque numero pars ad scopulos allisa interfice-
retur, pars ab nostris detraheretur: quos omnes conser-
vatos Caesar domum remisit.

XXVIII. Nostrae naves duae, tardius cursu confecto, in
noctem conjectae, quum ignorarent, quem locum reliquae
cepissent, contra Lissum in ancoris constiterunt. Has,
scaphis minoribusque navigiis compluribus submissis,
Otacilius Crassus , qui Lissi praeerat ‚ expugnare parabat ε
simul de deditione eorum agebat, et incolumitatem dedi-
tis pollicebatur. Harum altera navis ducentos viginti ex
legione tironum sustulerat : altera ex veterana paulo
minus ducentos. Hic cognosci licuit, quantum esset homi-
nibus praesidii in animi fortitudine. Tirones enim, mul-
titudine navium perterriti, et salo nauseaque confecti,
jurejurando accepto, nihil iis nocituros hostes, se Ota-
cilio dediderunt : qui omnes, ad eum producti, contra
religionem jurisjurandi, in ejus conspectu crudelissime
interficiuntur. At veteranae legionis milites, item confli-
ctati et tempestatis et sentinae vitiis, neque ex pristina
virtute remittendum aliquid putaverunt3 sed, tractandis
conditionibus et simulatione deditionis, exn-acio primo

