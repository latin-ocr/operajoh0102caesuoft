270 C. JULlI CAESARIS COMMENT. LIBER

beris ex sua consuetudine tribuit, circiterque noctem
luminibus accensis Uticam pervenit, atque extra oppi-
dum ea nocte mansit.

XC. Postero die mane oppidum introit: concioneque
advocata, uticenses incolas cohortatus, gratias pro eo-
rum erga se studio agit: cives autem romanos negotia-
tores, et eos, qui inter ccc pecunias contulerant Varo
et Scipioni, multis verbis accusatos, et de eorum scele-
ribus longiore habita ratione, ad extremum, ut sine
metu prodirent, edicit ε α Se eis duntaxat vitam con-
cessurum, bona quidem eorum se venditurum, ita ta-
men, qui eorum bona sua redemisset, se bonorum ven-
ditionem inducturum , et pecuniam multae nomine rela-
turum, ut incolumitatem retinere posset. 2> Quibus metu
exsanguibus, de vitaque ex suo promerito desperantibus ,
subito oblata salute, libentes cupidique conditionem ac-
ceperunt : petieruntque a Caesare, ut universis ccc uno
nomine pecuniam imperaret. Itaque bis millies Hs his
impositO, ut per triennium sex pensionibus populo ro·
mano solverent, nullo eorum recusante, ac se eodem
die demum natos praedicantes, laeti gratia agunt Caesari.

XCI. Rex interim Juba‚ ut ex proelio fugerat, una
cum Petreio interdiu in villis latitando, tandem, no-
cturnis itineribus confectis, in regnum pervenit; atque
ad oppidum Zamam , ubi ipse domicilium, conjuges ‚ li-
berosque habebat, quo ex cuncto regno omnem pecu·
niam carissimasque res comportaverat , quodque inito
bello operibus maximis munierat, accedit. Quem oppi-
dani, autea rumore exoptato de Caesaris victoria audito,
ob has causas oppido prohibuerunt, quod , bello contra

