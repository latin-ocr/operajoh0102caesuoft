DE BELLO ALEXANDRINO. 175

sunt ex numero legionariorum militum circiter cn, et
paulo ultra eum numerum classiarii et remiges. Alexan·
drini eo loco castellum magnis munitionibus multisque
tormentis confirmaverunt, atque, egestis ex mari lapi-
dibus, libere sunt usi postea ad mittenda navigia.

XXII. Hoc detrimento milites nostri tantum abfue-
runt· ut perturbarentur, ut incensi potius atque incitati
magnas accessiones fecerint in operibus hostium expu-
gnandis, in proeliis quotidianis , quandocunque fors obtu-
lerat, procurrentibus et erumpentibus Alexandrinis .....
manum comprehendi multum operibus, et ardentibus
studiis militum ε nec divulgata Caesaris cohortatio sub-
sequi legionum aut laborem, aut pugnandi poterat cu-
piditatem, ut magis deterrendi et continendi a peri-
culosissimis essent dimicationibus, quam incitandi ad
pugnandum.

XXIII. Alexandrini, quum Romanos et secundis rebus
confirmari, et adversis incitari viderent, neque ullum
belli tertium casum nossent, quo possent esse firmiores ‚
ut conjectura consequi possumus, aut admoniti a regis
amicis, qui in Caesaris erant praesidiis, aut suo priore
consilio, per occultos nuntios regis probato, legatos
ad Coesarem miserunt, α ut dimitteret regem, trans-
ireque ad suos pateretur : paratam enim omnem multi-
tudinem esse, confectam taedio puellae, fiduciario re-
gno, dominatione crudelissima Ganymedis ‚ facere id ,
quod rex imperasset ι quo si auctore in Caesaris fidem
amicitiamque venturi essent, nullius periculi timorem
multitudini fore impedimento, quo minus se dede-
rent. n

