178 C. JULII CAESARIS COMMENT. LIBER

Ciliciamque initio belli alexandrini ad auxilia arcessenda ,
magnas copias (quas celeriter, et propensissima civita·
tuin voluntate, et sua diligentia, confecerat) itinere pe-
destri, quo conjungitur AEgyptus Syriae, Pelusium ad-
duxit : idque oppidum, firmo praesidio occupatum Achillae
propter opportunitatem loci (namque tota AEgyptus ma-
ritimo accessu Pharo, pedestri Pelusio, velut claustris,
munita existimatur), repente magnis circumdatum co-
piis, multiplici praesidio pertinaciter propugnantibus,
et copiarum magnitudine, quas integras vulneratis de-
fessisque subjiciebat, et perseverantia constantiaque op-
pugnandi , quo die est aggressus, in suam redegit po-
testatem, praesidiumque ibi suum collocavit. Inde, re
bene gesta, Alexandriam ad Caesarem contendit , omnes-
que eas regiones, per quas iter faciebat, auctoritate ea,
quac plerumque adest victori, pacarat, atque in amici-
tiam Caesaris redegerat.

XXVII. Locus est fere regionum illarum nobilissi-
mus, nonita longe ab Alexandria, qui nominatur Delta,
quod nomen a similitudine litterae. cepit ε nam pars quae-
dam fluminis Nili, mire derivata inter se, duobus itine-
ribus paulatiin medium inter se spatium relinquens,
diversissimo ad litus intervallo mari conjungitur. Cui
loco quum appropinquare Mithridaten rex cognovisset,
et transeundum ei flumen sciret , magnas adversus eum
copias misit, quibus vel superari delerique Mithridaten ,
vel sine dubio retineri posse credebat. Quemadmodum
autem optabat eum vinci, sic satis habebat, interclusum
a Caesare a se retineri. Quae primae copiae flumen a Delta
transire, et Mithridati occurrere potuerunt, proelium

