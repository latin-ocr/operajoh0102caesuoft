DE BELLO AFRICANO. 247

stiaeque fueritis studiosiores, indignos vos esse arbitror,
qui in meo exercitu ordines ducatis, missosque facio, et,
quantum potest, abesse ex Africa jubeo. n Itaque trans-
didit eos centurionibus3 et singulos non amplius singulis
additis servis in navi imponendos separatim curavit.

LV. Gaetuli interim perfugae, quos cum litteris man-
datisque a Caesare missos supra docuimus, ad suos cives
perveniunt: quorum auctoritate facile adducti, Caesaris-
que nomine persuasi, a rege J uba desciscunt, celeriter-
que cuncti arma capiunt, contraque regem facere non
dubitant. Quibus rebus cognitis, Juba, distentus triplici
bello, necessitateque coactus, de suis copiis, quas con—
tra Caesarem adduxerat, sex cohortes in fines regni sui <
mittit, quae essent praesidio contra Gaetulos.

LVI. Caesar, b··achiis perfectis, promotisque usquc
co, quo telum cx oppido adjici non posset, castra mu-
nit : balistis scorpionibusque crebris ante frontem ca·
strorum contraque oppidum collocatis, defensores muri
deterrere non intermittit : eoque v legiones ex superiori-
bus castris deducit. Qua facultate oblata, illustriores no-
tissimique conspectum amicorum propinquorumque ef-
flagitabant, atque inter se colloquebantur. Quae res quid
utilitatis haberet, Caesarem non fallebat. Namque Gae-
tuli ex equitatu regio nobiliores , equitumque praefecti ,
quorum patres cuni Mario ante meruerant, ejusque be-
neficio agris finibusque donati, post Syllae victoriani sub
Hiempsalis regis erant potestate dati, occasione capta,
nocte, jam luminibus accensis, cum equis calonibusque
suis circiter mille perfugiunt in Caesaris castra, quae
erant in campo proxime Uzitae locata.

