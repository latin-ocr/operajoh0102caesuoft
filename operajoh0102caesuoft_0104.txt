82 C. JULlI CAESARIS COMMENTARIORUM

bus Lingonum, et, parte quadam ex Rheno recepta,
quae appellatur Vahalis, insulam efficit Batavorum, ne-
que longius ab eo millibus passuum Lxxx in Oceanum
transit. Rhenus autem oritur ex Lepontiis, qui Alpes in-
colunt, et longo spatio per fines Nantuatium, Helvetio-
rum, Sequanorum , Mediomatricorum , Tribucorum,
Treviorum, citatus fertur : et, ubi Oceano appropin-
quat, in plures diffluit partes, multis ingentibusque in-
sulis effectis, quarum pars magna a feris barbarisque
nationibus incolitur, ex quibus sunt, qui piscibus atque
ovis avium vivere existimantur, multisque capitibus in
Oceanum influit.

XI. Caesar, quum ab hoste non amplius passuum xu
millibus abesset, ut erat constitutum, ad eum legati re·
vertuntur : qui, in itinere congressi, magnopere, ne
longius progrederetur, orabant. Quum id uon impetras—
sent, petebant, uti ad eos equites, qui agmen antecessis-
sent, permitteret, eosque pugna prohiberet3 sibique
uti potestatem faceret, iu Ubios legatos mittendi : quo-
rum si principes ac senatus sibi jurejurando fidem fecis-
sent, ea conditione, quae a Caesare ferretur, se usuros
ostendebant : ad has res conficiendas sibi tridui spatium
daret. Haec omnia Caesar eodem illo pertinere arbitraba-
tur , ut, tridui mora interposita, equites eorum, qui abes-
sent, reverterentur : tamen sese non longius millibus
passuum lv aquationis causa processurum eo die dixit :
huc postero die quam frequentissimi convenirent, ut de
eorum postulatis cognosceret. Interim ad praefectos, qui
cum omui equitatu antecesserant, mittit, qui nuntia-

rent, ne hostes proelio lacesserent, et, si ipsi lacesseren-

 

