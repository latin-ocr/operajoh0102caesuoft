DE BELLO GALLICO LIB. VI. 137

pronuntiata, eodem die cum legionibus in Senones pro—
ficiscitur magnisque itineribus eo pervenit.

IV. Cognito ejus adventu, Aeco, qui princeps ejus
consilii fuerat, jubet in oppida multitudinem convenire :
conantibus, prius quam id effici posset, adesse Roma-
nos nuntiatur : necessario sententia desistunt, legatos-
que deprecandi causa ad Caesarem mittunt z adeunt per
AEduos, quorum antiquitus erat in fide civitas. Libenter
Caesar petentibus AEduis dat veniam, excusationemque
accipit, quod aestivum tempus instantis belli, non quaes-
tionis esse arbitrabatur. Obsidibus imperatis centum,
hos AEduis custodiendos tradit. Eodem Carnutes legatos
obsidesque mittunt, usi deprecatoribus Remis, quorum
erant in clientela : eadem ferunt responsa. Peragit conci-
lium Caesar, equitesque imperat civitatibus.

V. Hac parte Galliae pacata, totus et mente et animo
in bellum Trevirorum et Ambiorigis insistit. Cavarinum
cum equitatu Senonum secum proficisci jubet, ne quis
aut ex hujus iracundia, aut ex eo, quod meruerat,odi0,
civitatis motus exsistat. His rebus constitutis, quod pro
explorato habebat, Ambiorigem proelio non esse con-
certaturum, reliqua ejus consilia animo circumspiciebat.
Erant Menapii propinqui Eburonum finibus, perpetuis
paludibus silvisque muniti, qui uni ex Gallia de pace ad
Caesarem legatos nunquam miserant. Cum iis esse hos-
pitium Ambiorigi sciebat : item per Treviros venisse
Germanis in amicitiam, cognoverat. Haec prius illi de-
trahenda auxilia existimabat, quam ipsum bello lacesse-
ret; ne, desperata salute, aut se in Menapios abderet,
aut cum transrhenanis congredi cogeretur. Hoc inito

