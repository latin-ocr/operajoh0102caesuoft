DE BELLO GALLICO LIB. VII. 201

tionibus pabulationibusque Romanos prohibere : aequo
modo animo sua ipsi frumenta corrumpant, aedificiaque
incendant, qua rei familiaris jactura perpetuum impe-
rium libertatemque se consequi videant. >1 His consti-
tutis rebus, AEduis Segusiauisque, qui sunt finitimi Pro-
vinciae, Î§ millia peditum imperat3 hue addit equites
DCCC. His praeficit fratrem Eporedorigis, bellumque in-
ferre Allobrogibus jubet. Altera ex parte, Gabalos proxi-
mosque pagos Arvernorum in Helvios, item Rutenos
Cadurcosque ad fines Volcarum Arecomicorum depopu-
landos mittit. Nihilominus clandestinis nuntiis legatio-
nibusque Allobrogas sollicitat, quorum mentes nondum
ab superiore bello resedisse sperabat. Horum principibus
pecunias , civitati autem imperium totius Provinciae pol-
licetur.

LXV. Ad hos omnes casus provisa erant praesidia
cohortium duarum et viginti, quae ex ipsa coacta Pro-
vincia ab L. Caesare legato ad omncs partes opponeban-
tur. Helvii, sua sponte cuin finitimis proelio congressi,
pelluntur, et C. Valerio Donotauro, Caburi filio, prin-
cipe civitatis, compluribusque aliis interfectis, intra op-
pida murosque compelluntur. Allobroges, crebris ad
Rhodanum dispositis praesidiis, magna cum cura et di-
ligentia suos fines tuentur. Caesar, quod hostes equitatu
superiores esse intelligebat, et, interclusis omnibus iti-
neribus, nulla re ex Provincia atque Italia sublevari
poterat, trans Rhenum in Germaniam mittit ad eas ci-
vitates quas superioribus annis pacaverat, equitesque
ab his arcessit et levis armaturae pedites, qui inter eos

proeliari consueverant. Eorum adventu, quod minus

