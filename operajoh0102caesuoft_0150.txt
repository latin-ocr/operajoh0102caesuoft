128 C. JULII CAESARIS COMMENTARIORUM

eae erant armatorum circiter millia Lx. Cicero , data fa-
cultate, Gallum ab eodem Verticone, quem supra de-
monstravimus, repetit, qui litteras ad Caesarem referat ;
hunc admonet, iter caute diligenterque faciat : praescri-
bit in litteris, hostes ab se discessisse, omnemque ad eum
multitudinem convertisse. Quibus litteris circiter media
nocte allatis, Caesar suos facit certiores, eosque ad dimi-
candum animo confirmat : postero die ‚ luce prima ‚ mo-
vet castra, et circiter millia passuum 1v progressus, trans
vallem magnam et rivum, multitudinem hostium conspi—
catur. Erat magni periculi res, cum tantis copiis iniquo
loco dimicare. Tum, quoniam liberatum obsidione Cice-
ronem sciebat, eoque omnino remittendum de celeritate
existimabat, consedit, et, quam aequissimo potest loco,
castra communit. Atque haec, etsi erant exigua per se,
vix hominum millium vn, praesertim nullis cum impe-
dimentis, tamen angustiis viarum, quam maxime potest,
contrahit, eo consilio, ut in summam contemptionem
hostibus veniat. Interim, speculatoribus in omnes partes
dimissis, explorat, quo commodissimo itinere vallem
transire possit.

L. Eo die, parvulis equestribus proeliis ad aquam
factis, utrique sese suo loco continent ε Galli, quod
ampliores copias, quae nondum convenerant, exspec-
tabant3 Caesar, si forte timoris simulatione hostes in
suum locum elicere posset, ut citra vallem pro cas-
tris proelio contenderet3 si id efficerenon posset, ut, ex-
ploratis itineribus, minore cum periculo vallem rivum-
que transiret. Prima luce, hostium equitatus ad castra
accedit, proeliumque cum nostris equitibus committit.

