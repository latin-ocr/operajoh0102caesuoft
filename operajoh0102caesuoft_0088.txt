66 C. JULII CAESARIS COMMENTARIORUM

XII. Erant ejusmodi fere situs oppidorum 9 ut , posita
in extremis lingulis promontoriisque‚ neque pedibus adi-
tum haberent, quum ex alto se aestus incitavisset, quod
bis accidit semper horarum xxiv spati03 neque navibus,
quod, rursus minuente aestu , naves in vadis afflictaren—
tur. Ita utraque re oppidorum oppugnatio impediebatur;
ae si quando, magnitudine operis forte superati, extruso
mari aggere ac molibus, atque his ferme oppidi moenibus
adaequatis, suis fortunis desperare coeperant, magno
numero navium appulso, cujus rei summam facultatem
habebant, sua deportabant omnia, seque in proxima op-
pida recipiebant. Ibi se rursus iisdem opportunitatibus
loci defendebant. Haec eo facilius magnam partem aesta-
tis faciebant, quod nostrae naves tempestatibus detine-
bantur, summaque erat vasto atque aperto mari, magnis
aestibus, raris ac prope nullis portubus ‚ difficultas navi-
gandi.

XIII. Namque ipsorum naves ad hunc modum factae
armataeque erant. Carinae aliquanto planiores ‚ quam
nostrarum navium, quo facilius vada ac decessum aes-
tus excipere possent : prorae admodum ereetae, atque
item puppes ad magnitudinem fluctuum tempestatumque
accommodatae : naves totae factae cx robore, ad quam-
vis vim et contumeliam perferendam : transtra pedalibus
in latitudinem trabibus confixa clavis ferreis ., digiti pol-
licis crassitudine : anchorae, pro funibus, ferreis eatenis
revinctae ε pelles pro velis, alutaeque tenuiter confectae,
hae ‚ sive propter lini inopiam atque ejus usus inscientiam,
sive eo⁷ quod cst magis verisimile, quod tantas tempes-

tates Oceani, tantosque impetus ventorum sustineri, ac

