68 C. JULII CAESARIS COMMENTARIORUM

sit cognitum de edicto Caesaris , consensisse Gaditanos
principes cum tribunis cohortium, quae essent ibi in
praesidio, ut Gallonium ex oppido expellerent, urbem
insulamque Caesari servarent. Hoc inito consilio, denun-
tiavisse Gallonio, ut sua sponte, dum sine periculo li-
ceret, excederet Gadibus, si id non fecisset, sibi consi·
lium capturos t hoc timore adductum Gallonium Gadibus
excessisse. His cognitis rebus, altera ex duabus legioni-
bus, quae Vernacula appellabatur, ex castris Varronis,
adstante et inspectante ipso , signa sustulit ‚ sese-
que Hispalin recepit, atque in foro et porticibus sine
maleficio consedit. Quod factum adeo ejus conventus
cives romani comprobaverunt, ut domum ad se quis-
que hospitio cupidissime reciperet. Quibus rebus perter-
ritus Varro, quum , itinere converso, sese Italicam ven-
turum promisisset, certior ab suis factus est, praeclusas
esse portas. Tum vero , omni interclusus itinere ‚ ad Cae-
sarem mittit, paratum se esse, legionem, cui jusserit,
tradere. Ille ad eum Sext. Caesarem mittit, atque huic
tradi jubet. Tradita legione, Varro Cordubam ad Caesa-
rem venit : relatis ad cum publicis cum fide rationibus,
quod penes eum est pecuniae, tradit, et, quod ubique
habeat frumenti ac navium, ostendit.

XXI. Caesar, concione habita Cordubae, omnibus ge-
neratim gratias agit : civibus romanis, quod oppidum
in sua potestate studuissent habere, Hispanis , quod prae-
sidia expulissent, Gaditanis, quod conatus adversario-
rum infregissent, seseque in libertatem vindicassent3
tribunis militum centurionibusque, qui eo praesidii causa
venerant , quod eorum consilia sua virtute confirmassent :

