154 C. JULII CAESARIS COMMENTARIORUM

XXXIII. Partito exercitu, T. Labienum cum legioni-
bus tribus ad Oceanum versus, in eas partes quae Mena-
pios attingunt, proficisci jubet ε C. Trebonium cum pari
legionum numero ad eam regionem quae Aduatucis ad-
jacet, depopulandam mittit ε ipse cum reliquis tribus ad
flumen Scaldim, quod influit in Mosam, extremasque
Arduennae partes ire constituit, quo cum paucis equiti-
bus profectum Ambiorigem audiebat. Discedens, post
diem septimum sese reversurum confirmat : quam ad
diem ei legioni quae in praesidio relinquebatur, frumen-
tum deberi sciebat. Labienum Treboniumque hortatur,
si reipublicae commodo facere possint, ad eam diem re-
vertantur3 ut, rursus communicato consilio, exploratis-
que hostium rationibus, aliud belli initium capere pos-
sent.

XXXIV. Erat, ut supra demonstravimus ‚ manus certa
nulla, non oppidum, non praesidium, quod se armis de-
fenderet3 sed in omnes partes dispersa multitudo. Ubi
cuique aut vallis abdita, aut locus silvestris, aut palus
impedita spem praesidii aut salutis aliquam offerebat,
consederat. Haec loca vicinitatibus erant nota, magnam-
que res diligentiam requirebat, non in summa exercitus
tuenda (nullum enim poterat universis, ab perterritis
ac dispersis, periculum accidere), sed in singulis militi-
bus conservandi53 quae tamen ex parte res ad salutem
exercitus pertinebat. Nam et praedae cupiditas multos lon-
gius evocabat, et silvae incertis occultisque itineribus
confertos adire prohibebant. Si negotium confici, stir-
pemque hominum sceleratorum interfici vellet, dimit-
tondae plures manus, diducendique erant milites : si con-

