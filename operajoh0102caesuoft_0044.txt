22 (1. JULII CAESARIS COMMENTARIORUM

aliud domicilium, alias sedes, remotas a Germanis,
petant, fortunamque, quaecumque accidat, experiantur.
Haec si enunciata Ariovisto sint, non dubitare, quin de
omnibus obsidibus, qui apud eum sint, gravissimum
supplicium sumat. Caesarem vel auctoritate sua atque
exercitus, vel recenti victoria, vel nomine populi ro-
mani deterrere posse, ne major multitudo Germanorum
Rhenum traducatur3 Galliamque onmem ab Ariovisti
injuria posse defendere. ))

XXXII. Hac oratione a Divitiaco habita, omnes qui
aderant, magno fletu auxilium a Caesare petere coepe-
runt. Animadvertit Caesar, unos ex omnibus Sequanos
nihil earum rerum facere, quas ceteri facerent3 sed
tristes, capite demisso, terram intueri. Ejus rei quae
causa esset, miratus, ex ipsis quaesiit. Nihil Sequani
respondere, sed in eadem tristitia taciti permanere.
Quum ab iis saepius quaereret, neque ullam omnino vo-
cem exprimere posset, idem Divitiacus AEduus respon-
dit : ε( Hoc esse miseriorem gravioremque fortunam Se-
quanorum, quam reliquorum, quod soli ne in occulto
quidem queri , nec auxilium implorare auderant, absen-
tisque Ariovisti crudelitatem, velut, si coram adesset,
horrerent ε propterea quod reliquis tamen fugae facultas
daretur; Sequanis vero , qui intra fines suos Ariovistum
recepissent, quorum oppida omnia in ejus potestate es-
sent , omnes cruciatus essent perferendi. »

XXXIII. His rebus cognitis, Caesar Gallorum animos
verbis confirmavit, pollicitusque est, sibi eam rem curae
futuram: magnam se habere spem, et beneficio suo et

auctoritate adductum Ariovistum, finem injuriis sartu-

 

