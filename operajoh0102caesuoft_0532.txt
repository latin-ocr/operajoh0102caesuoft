226 C. JULII CAESARIS COMMENT. LIBER

ex rebus sibi eam dignitatem , quae est per gentes claris-
sima notissimaque, conciliavit3 adolescentulusque atque
eques romanus triumphavit. Atque ille non ita amplis
rebus patris gestis neque tam excellenti majorum digni-
tate parta, neque tantis clientelis nominisque claritate
praeditus, in rem publicam est ingressus : tu contra et
patris nobilitate, et dignitate, et per te ipse satis animi
magnitudine diligentiaque praeditus, nonne eniteris, et
proficisceris ad paternas clientelas, auxilium tibi reique
publicae atque optimo cuique efflagitatum? ›>

XXIII. His verbis hominis gravissimi incitatus ado-
lescentulus, cnm naviculis cujusquemodi generis xxx,
inibi paucis rostratis, profectus ab Utica est in Mauri-
taniam, regnumque Bogudis est ingressus; expeditoque
exercitu, numero servorum, liberorum, duorum mil-
lium , cuj us partem inermem, partem armatam habuerat,
ad oppidum Ascurum accedere coepit : in quo oppido
praesidium fuit regium. Pompeio adveniente, oppidani,
usque eo passi propius accedere, donec ad ipsas portas
ac murum appropinquaret, subito eruptione facta , pro-
stratos perterritosque Pompeianos in marc passim naves·
que compulerunt. lta re male gesta , Cn. Pompeius filius
naves inde avertit, neque postea litus attigit, classem-
que ad insulas Baleares versus convertit.

XXIV. Scipio interim cum iis copiis,quas paulo ante
demonstravimus, Uticae grandi praesidio relicto, profe-
ctus, primum Adrumeti castra ponit :deinde paucos dies
ibi commoratus, noctu itinere facto, cum Petreii et La-
bieni copiis se conjungit : atque unis castris factis, tria
millia passuum longe considunt. Equitatus interim eo-

 

