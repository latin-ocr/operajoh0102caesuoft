DE BELLO ClVILI LIB. Ι. ’ 31

XLVIII. Accidit etiam repentinum incommodum bi-
duo, quo haec gesta sunt-Tanta enim tempestas coori-
tur, ut nunquam illis locis majores aquas fuisse con-
staret. Tum autem ex omnibus montibus nives proluit,
ac summas ripas fluminis superavit, pontesque am-
bos, quos C. Fabius fecerat, uno die interrupit. Quae
res magnas difficultates exercitui Caesaris attulit. Castra
enim, ut supra demonstratum est, quum essent inter
flumina duo, Sicorim et Cingam, spatio millium xxx,
neutrum horum transiri poterat; necessarioque omnes
his angustiis continebantur. Neque civitates, quae ad
Caesaris amicitiam accesserant, frumentum supportare;
neque ii , qui pabulatum longius progressi erant, inter-
clusi ssuminibus‚ reverti 3 neque maximi comitatus, qui ex
Italia Galliaque veniebant, in castra pervenire poterant.
Tempus erat anni difficillimum, quo neque frumenta in
hibernis erant, neque multum a maturitate aberant3 ac
civitates exinanitae, quod Afranius paene omne frumen-
tum ante Caesaris adventum Ilerdam convexerat3 reliqui
siquid fuerat, Caesar superioribus diebus consumpserat:
pecora, quod secundum poterat esse inopiae subsidium,
propter bellum, finitimae civitates longius removerant.
Qui erant pabulandi aut frumentandi causa progressi,
hos levis armaturae Lusitani, peritique earum regionum
cetrati citerioris Hispaniae, consectabantur, quibus erat
proclive transnare flumen, quod consuetudo eorum om-
nium est, ut sine utribus ad exercitum non eant.

XLIX. At exercitus Afranii omnium rerum abunda-
bat copia. Multum erat frumentum provisum et conve-
ctum superioribus temporibus z multum ex omni provin-

