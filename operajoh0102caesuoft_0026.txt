l. C. JULII CAESARIS COMMENTARIORUM

vitas, ob eam rem incitata, armis jus suum exsequi co-
naretur, multitudinemque hominum ex agris magistratus
cogerent, Orgetorix mortuus est : neque abest suspicit),
ut Helvetii arbitrantur, quin ipsc sibi mortem consci-
verit.

V. Post ejus mortem nihilominus Helvetii id, quod
constituerant, facere conantur, ut e finibus suis exeant.
Ubi jam se ad eam rem paratos esse arbitrati sunt, op-
pida sua omnia numero ad duodecim, vicos ad quadrin-
gentos, reliqua privata aedificia incendunt, frumentum
omne, praeter quod secum portaturi erant, comburunt,
ut, domum reditionis spe sublata, paratiores ad omnia
pericula subeunda essent : trium mensium molita ciba-
ria sibi quemque domo efferre jubent. Persuadent Rau-
racis, et Tulingis, et Latobrigis finitimis, uti, eodem
usi consilio, oppidis suis vicisque exustis, una cum iis
proficiscantur: Boiosque, qui trans Rhenum incolue—
rant, et in agrum Noricum transierant, Noreiamque
oppugnarant, receptos ad se socios sibi adsciscunt.

VI. Erant omuino itinera duo, quibus itineribus domo
exire possent z unum per Sequanos, angustum et diffi-
cile, inter montem Juram et flumen Rhodanum, vix qua
singuli carri ducerentur3 mons autem altissimus impen-
debat, ut facile perpauci prohibere possent : alterum per
Provinciam nostram, multo facilius atque expeditius,
propterea quod Helvetiorum inter fines et Allobrogum,
qui nuper pacati erant, Rhodanus fluit, isque nonnullis
locis vado transitur. Extremum oppidum Allobrogum
cst, proximumque Helvetiorum finibus, Geneva. Ex eo
oppido pons ad Helvetios pertinet. Allobrogibus sese vel

›e‹ -κ

