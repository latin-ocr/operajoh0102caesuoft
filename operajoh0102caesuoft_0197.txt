DE BELLO GALLICO LIB. VH. 175

videtis : quem, turpiter se ex hac fuga recipientem, ne
qua civitas suis finibus recipiat, a me provisum est. »

XXI. Conclamat omnis multitudo, et suo more armis
concrepat3 quod facere in eo consuerunt, cujus oratio-
nem approbant : summum esse Vercingetorigem ducem ,
nec de ejus fide dubitandum; nec majore ratione bellum
administrari posse. Statuunt ut x millia hominum de-
lecta ex omnibus copiis in oppidum submittantur ε nec
solis Biturigibus communem salutem committendam cen-
sent; quod penes eos, si id oppidum retinuissent, sum-
mam victoriae constare intelligebant.

XXII. Singulari militum nostrorum virtuti consilia
cujusque modi Gallorum occurrebant, ut est summae ge-
nus solertiae, atque ad omnia imitanda atque efficienda,
quae ab quoque tradantur, aptissimum. Nam et laqueis
falces avertebant, quas quum destinaverant, tormentis
introrsus reducebant3 et aggerem cuniculis subtrahebant,
eo scientius, quod apud eos magnae sunt ferraria), atque
omne genus cuniculorum notum atquc usitatum est. To-
tum autem murum ex omni parte turribus contabulave-
rant, atque has coriis intexerant. Tum crebris diurnis
nocturnisque eruptionibus aut aggeri ignem inferebant.
aut milites occupatos in opere adoriebantui¹3 et nostra-
rum turrium altitudinem, quantum bas quotidianus ag·
ger expresserat, commissis suarum turrium malis, adae-
quabant3 et apertos cuniculos praeusta ac praeacuta ma-
teria, et pice fervefacta, et maximi ponderis saxis mora-
bantur, moenibusque appropinquare prohibebant.

XXIII. Muris autem omnibus gallicis haec fere forma
cst. Trabes directae, perpetuae in longitudinem, paribus

