125 C. JULII CAESARIS COMMENTARIORUM

mittebantur : quorum pars deprehensa in conspectu nos-
trorum militum cum cruciatu necabatur. Erat unus in-
tus Nervius , nomine Vertico, loco natus honesto, qui a
prima obsidione ad Ciceronem perfugerat, suamque ei
fidem praestiterat. Hic servo spe libertatis magnisque
persuadet praemiis, ut litteras ad Caesarem deferat. Has
ille in jaculo illigatas effert, et Gallus inter Gallos sine
ulla suspicione versatus, ad Caesarem pervenit. Ab eo de
periculis Ciceronis legionisque cognoscitur.

XLVI. Caesar, acceptis litteris hora circiter undecima
diei, statim nuntium in Bellovacos ad Îœ. Crassum quaes-
torem mittit, cujus hiberna aberant ab eo millia pas-
suum XXV. Jubet media nocte legionem proficisci, cele-
riterque ad se venire. Exiit cum nuntio Crassus. Alte-
rum ad C. Fabium legatum mittit3 ut in Atrebatium
fines legionem adducat, qua sibi iter faciendum sciebat.
Scribit Labieno, si reipublicae commodo facere posset,
cum legione ad fines Nerviorum veniat : reliquam par-
tem exercitus, quod paulo aberat longius, non putat
exspectandam3 equites circiter CD ex proximis hibernis
cogit.

XLVII. Hora circiter tertia, al) antecursoribus de
Crassi adventu certior factus, eo die millia passuum vi-
ginti progreditur. Crassum Samarobrivae praeficit, legio-
nemque ei attribuit, quod ibi impedimenta exercitus, ob-
sides civitatum, litteras publicas, frumentumque omne,
quod eo tolerandae hiemis causa devexerat, relinquebat.
Fabius, ut imperatum erat, non ita multum moratus,
in itinere cum legione occurrit. Labienus, interitu Sa-

bini et caede cohortium cognita, quum omnes ad eum

