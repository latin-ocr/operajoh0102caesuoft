64 C. JULII CAESARIS COMMENTARIORUM

sum mittunt, si velit suos recipere, obsides sibi remittat.

IX. Quibus de rebus Caesar a Crasso certior factus,
quod ipse aberat longius, naves interim longas aedificari
in flumine Ligeri, quod influit Oceanum, remiges ex
Provincia institui, nautas gubernatoresque comparari
jubet. His rebus celeriter administratis, ipsc, quum pri-
mum per anni tempus potuit, ad exercitum contendit.
Veneti, reliquaeque item civitates, cognito Caesaris ad-
ventu, simul quod, quantum in se facinus admisissent,
intelligebant (legatos, quod nomen apud omnes nationes
sanctum inviolatumque semper fuisset, retentos ab se
et in vincula conjectos), pro magnitudine periculi bel-
lum parare, et maxime ea, quae ad usum navium perti-
nent, providere instituunt, hoc majore spe , quod mul-
tum natura loci confidebant. Pedestria esse itinera con-
cisa aestuariis, navigationem impeditam propter inscien-
tiam locorum paucitatemque portuum sciebant : neque
nostros exercitus propter frumenti inopiam diutius apud
se morari posse, confidebant ε ac jam, ut onmia contra
opinionem acciderent, tamen se plurimum navibus posse;
Romanos neque ullam facultatem habere navium, ne-
que eorum locorum, ubi bellum gesturi essent, vada,
portus, insulasque novisse z ac longe aliam esse naviga-
tionem in concluso mari, atque in vastissimo atque aper-
tissimo Oceano, perspiciebant. His initis consiliis, op-
pida muniunt, frumenta ex agris in oppida comportant,
naves in Venetiam, ubi Caesarem primum bellum ges-
turum constabat, quam plurimas possunt, cogunt. So-
cios sibi ad bellum Osismios, Lexovios, Nannetes, Am-

biliatos, Morinos, Diablintes, Menapios, adsciscunt:

,ς-

