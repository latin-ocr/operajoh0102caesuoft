18 c. mm CAESARIS coMiiOENTAmoRUM

tus ejus consiliaque tardabat, tamen omnibus rebus in
eo perseverandum putabat. Itaque Caninium Rebilum
legatum, familiarem necessariumque Scribonii Libonis,
mittit ad eum colloquii causa: mandat, ut Libonem de
concilianda pace hortetur3 in primis, ut ipse cum Pom-
peio colloqueretur, postulat. « Magnopere sese confidere
demonstrat, si ejus rei sit potestas facta, fore, ut aequis
conditionibus ab armis discedatur; cujus rei magnam
partem laudis atque existimationis ad Libonem perven-
turam, si, illo auctore atque agente, ab armis sit dis-
cessum. » Libo, a colloquio Caninii digressus, ad Pom-
peium proficiscitur. Paulo post renuntiat, «quod con-
sules absint, sine illis de compositione agi non posse. n
Ita saepius rem frustra tentatam Caesar aliquando dimit-
tendam sibi judicat, et de bello agendum.

XXVII. Prope dimidia parte operis a Caesare effecta,
diebusque in ea re consumptis lx , naves, a consulibus
Dyrrachio remissae, quae priorem partem exercitus eo
deportaverant, Brundisium revertuntur. Pompeius, sive
operibus Caesaris permotus, sive etiam quod ab initio
Italia excedere constituerat, adventu navium profectio-
nem parare incipit; et, quo facilius impetum Caesaris
tardaret, ne sub ipsa profectione milites oppidum ir·-
rumperent, portas obstruit, vicos plateasque inaedificat,
fossas transversas viis praeducit, atque ibi sudes stipi-
tesque praeacutos defigit. Haec levibus cratibus terraque
inaequat ε aditus autem atque itinera duo, quae extra
murum ad portum ferebant, maximis defixis trabibus,
atque eis praeacutis, praesepit. His paratis rebus, milites
silentio naves conscendere juhet3 expeditos autem ex

