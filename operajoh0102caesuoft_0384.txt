78 C. J ULII CAESARIS COMMENTARIORUM

stero die productos, eodem loco, quo superioribus diebus
constiterat, in acie collocat. Ne Varus quidem Attius du·
bitat copias producere , sive sollicitandi milites, sive aequo
loco dimicandi detur occasio, ne facultatem praetermittat.

XXXIV. Erat vallis inter duas acies, ut supra de-
monstratum est, non ita magno, aut difficili et arduo as-
censu. Hanc uterque si adversariorum copiae transire co-
narentur exspectabat, quo aequiore loco proelium com-
mitteret. Simul ab sinistro cornu P. Attii equitatus omnis ‚
et una levis armaturae interjecti complures, quum sein
vallem demitterent, cernebantur. Ad eos Curio equita·
tum, et duas Marrucinorum cohortes mittit τ quorum
primum impetum equites hostium non tulerunt, sed,
admissis equis, ad suos refugerunt : relicti ab his, qui
una procurrerant, levis armaturae circumveniebantur
atque interficiebantur ab nostris. Huc tota Vari conversa
acies suos fugere et concidi videbat. Tum Rebilus, legatus
Caesaris ,quem Curio secum ex Sicilia duxerat, quod ma-
gnum habere usum in re militari sciebat: «perterritum,
inquit, hostem vides, Curio : quid dubitas uti temporis
opportunitate? »Ille unum clocutus , ut memoria tenerent
milites ea, quae pridie sibi confirmassent, sequi sese ju-
bet, et praecurrit ante omnes :adeoque erat impedita
vallis, ut in ascensu, nisi sublevati a suis, primi non
facile eniterentur. Sed praeoccupatus animus Attianorum
militum timore, et fuga, ct caede suorum, nihil de re-
sistendo cogitabat, omnesque jam se ab equitatu circum-
veniri arbitrabantur. Itaque prius, quam telum adjici
posset, aut nostri propius accederent, omnis Vari acies
terga vertit, seque in castra recepit.

