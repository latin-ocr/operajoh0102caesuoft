152 C. JULII CAESARIS COMMENTARIORUM

si nemo premeret, Macedoniam tenere conaretur, exi-
stimari non poterat. Ipse ad anchoram una nocte constitit,
et vocatis ad se Amphipoli hospitibus, et pecunia ad ne-
cessarios sumptus corrogata ‚ cognito Caesaris adventu ,
ex eo loco discessit, et Mytilenas paucis diebus venit. Bi-
duum tempestate retentus, navibusque aliis additis ac-
tuariis, in Ciliciam atque inde Cyprum pervenit. Ibi
cognoscit, consensu omnium Antiochensium civiumque
romanorum , qui illic negotiarentur, arcem captam esse,
excludendi sui causa ‚ nuntiosque dimissos ad eos, qui
se ex fuga in finitimas civitates recepisse dicerentur, ne
Antiochiam adirent : id si fecissent, magno eorum ca·
pitis periculo futurum. Idem hoc L. Lentulo ‚ qui supe-
riore anno consul fuerat, ct P. Lentulo consulari, ac
nonnullis aliis acciderat Rhodi : nam quicunque ex fuga
Pompeium sequerentur, atque in insulam venissent, op-
pido ac portu recepti non erant : missisque ad eos nun-
tiis, ut exiis locis discederent, contra voluntatem suam
naves solverunt. Jamque de Caesaris adventu fama ad
civitates perferebatur.

CIII. Quibus cognitis rebus , Pompeius, deposito ad-
eundae Syriae consilio, pecunia societatis sublata, et a
quibusdam privatis sumpta ‚ aeris magno pondere ad mi-
litarem usum in naves imposito, duobusque millibus
hominum armatis, partim quos ex familiis societatum
delegerat, partim a negotiatoribus coegerat, quosque ex
suis quisque ad hanc rem idoneos existimabat, Pelusium
pervenit. Ibi casu rex erat Ptolemaeus, puer aetate, ma-
gnis copiis, cum sorore Cleopatra gerens bellum; quam
paucis ante mensibus per suos propinquos atque amicos

