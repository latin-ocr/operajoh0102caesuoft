8 C. JULH CAESARIS COMMENTARIORUM

sibi, praeter agri solum, nihil esse reliqui. Quibus rebus
adductus Caesar, non exspectandum sibi statuit, dum,
omnibus fortunis sociorum consumptis, in Santones
Helvetii pervenirent.

XII. Flumen est Arar, quod per fines AEduorum et Se-
quanorum in Rhodanum influit incredibili lenitate, ita
ut oculis, in utram partem fluat, judicari non possit. Id
Helvetii ratibus ac lintribus junctis transibant. Ubi per
exploratores Caesar certior factus est, tres jam copiarum
partes Helvetios id flumen traduxisse, quartam vero
partem circa flumen Ararim reliquam esse3 de tertia
vigilia cum legionibus tribus e castris profectus, ad
eam partem pervenit, quae nondum flumen transierat.
Eos impeditos et inopinantes aggressus, magnam eorum
partem concidit : reliqui fugae sese mandarunt, atque in
proximas silvas abdiderunt. Is pagus appellabatur Ti-
gurinus : nam omnis civitas Helvetia in quatuor pagos
divisa est. Hic pagus unus, quum domo exisset, patrum
nostrorum memoria, L. Cassium consulem interfecerat,
et ejus exercitum subjugum miserat. Ita, sive casu, sive
consilio deorum immortalium, quae pars civitatis Helve-
tiae insignem calamitatem populo romano intulerat, ea
princeps poenas persolvit. Qua in re Caesar non solum
publicaS, sed etiam privatas injurias ultus est, quod ejus
soceri L. Pisonis avum, L. Pisonem legatum, Tigurini
eodem proelio, quo Cassium, interfecerant.

XIII. Hoo proelio facto, reliquas copias Helvetiorum
ut consequi posset, pontem in Arari faciendum curat,
atquc ita exercitum traducit. Helvetii, repentino ejus adÎ‡

ventu commoti, quod id, quod ipsi diebus viginti aegcr-

