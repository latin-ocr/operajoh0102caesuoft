82 C. JUL11 CAESARIS COMMENTARIORUM

titudine Numidarum conferretur ε haec tamen ab ipsis
inflatius commemorabantur, ut de suis homines laudibus
libenter praedicant. Multa praeterea spolia praeferebantur,
capti homines equitesque producebantur3 ut, quidquid
intercederet temporis, hoc omne victoriam morari vide-
retur. Ita spei Curionis militum studia non deerant.
Equites sequi jubet sese, iterque accelerat, ut quam
maxime ex fuga perterritos adoriri posset. At illi, iti-
nere totius noctis confecti , subsequi non poterant, atque
alii alio loco resistebant. Ne haec quidem res Curionem
ad spem morabatur.

XL. J uba, certior factus a Sabura de nocturno proe-
lio, duo millia hispanorum et gallorum equitum, quos
suae custodiae causa circum se habere consuerat, et pe-
ditum eam partem , cui maxime confidebat, Saburae sub-
mittit : ipse cum reliquis copiis elephantisque Lx lentius
subsequitur, suspicatus , praemissis equitibus , ipsum ad-
fore Curionem. Sabura copias equitum peditumque in-
struit, atque his imperat, ut simulatione timoris paula-
tim cedant, ac pedem referant3 sese, quum opus esset,
signum proelii daturum, et, quod rem postulare cogno-
visset, imperaturum. Curio ‚ ad superiorem spem addita
praesentis temporis opinione, hostes fugere arbitratus ,
copias ex locis superioribus in campum deducit.

XLI. Quibus ex locis quum longius esset progressus,
confecto jam labore exercitu, xvi millium spatio con-
sistit. Dat suis signum Sabura, aciem constituit, et cir-
cumire ordines atque hortari incipit; sed peditatu dun-
taxat procul ad speciem utitur , equites in aciem mittit.
Non deest negotio Curio, suosque hortatur, ut spem

