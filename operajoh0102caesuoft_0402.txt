96 C. JULII CAESARIS COMMENTARIORUM

liberisque omnibus ad impuberes supplicium sumit, et
ad unum interficit. Ita exiguo tempore, magnoque casu
totius exercitus salus constitit.

XV. Bibulus, ut supra demonstratum est, erat cum
classe ad Oricum : et sicuti mari portibusque Caesareni
prohibebat, ita ipse omni terra earum regionum prohi-
bebatur : praesidiis enim dispositis, omnia litora a Cae-
sare tenebantur, neque lignandi atque aquandi, neque
naves ad terram religandi potestas fiebat. Erat res in
magna difficultate, summisque angustiis rerum necessa-
riarum premebantur, adeo ut cogerentur, sicuti reli-
quum commeatum , ita ligna atque aquam Corcyra na—
vibus onerariis supportare : atque uno etiam tempore
accidit, ut, difficilioribus usi tempestatibus, ex pellibus,
quibus eraut tectae naves, nocturnum excipere rorem
cogerentur : quas tamen difficultates patienter atque
aequo animo ferebant, neque sibi nudanda litora et re-
linquendos portus existimabant. Sed quum essent in
quibus demonstravi angustiis, ac se Libo cum Bibulo
conjunxisset, loquuntur ambo ex navibus cuin M. Acilio
et Statio Murco, legatis, quorum alter oppidi muris,
alter praesidiis terrestribus praeerat, velle se de maximis
rebus cum Caesare loqui, si sibi ejus facultas detur. Huc
addunt pauca rei confirmandae causa , ut de compositione
acturi viderentur. Interim postulant, ut sint induciae,
atque ab iis impetrant ε magnum enim , quod afferebant,
videbatur, et Caesarem id summe sciebant cupere, et pro-
fectum aliquid Vibullii mandatis existimabatur.

XVI. Caesar, eo tempore cum legione una profectus
ad recipiendas ulteriores civitates,et rem frumentariam

 

