DE BELLO GALLICO LIB. VII. 169

tur. Ille oppidum Biturigum, positum in via, Noviodu-
num oppugnare instituerat. Quo ex oppido quum legati
ad cum venissent, oratum ut sibi ignosceret, suaeque
vitae consuleret, ut celeritate reliquas res conficeret qua
pleraque erat consecutus, arma proferri, equos produci,
obsides dari jubet. Parte jam obsidum transdita, quum
reliqua administrarentur, centurionibus et paucis mili-
tibus intromissis, qui arma jumentaque conquirerent,
equitatus hostium procul visus est, qui agmen Vercin-
getorigis antecesserat. Quem simul atque oppidani con-
spexerunt, atque in spem auxilii venerunt, clamore su-
hlat0‚ arma capere, portas claudere, murum complere
coeperunt. Centuriones in oppido, quum ex significatione
Gallorum novi aliquid ab his iniri consilii intellexissent,
gladiis districtis portas occupaverunt, suosque omnes
incolumes receperunt.

XIII. Caesar ex castris equitatum educi jubet, proe-
liumque equestre committit. Laborantibus jam suis Ger-
manos equites circiter cn submittit, quos ab initio se-
cum habere instituerat. Eorum impetum Galli sustinere
non potuerunt, atque in fugam conjecti, multis amis-
sis, sese ad agmen receperunt : quibus profligatis, rur-
sus oppidani perterriti, comprehensos eos quorum opera
plebem concitatam existimabant, ad Caesarem perduxe-
runt, seseque ei dediderunt. Quibus rebus confectis , Cae-
sar ad oppidum Avaricum, quod erat maximum muni-
tissimumque in finibus Biturigum, atque agri fertilis-
sima regione, profectus est; quod, eo oppido recepte,
civitatem Biturigum se in potestatem redacturum confi-
debat.

