244 C. J ULII CAESARIS COMMENTARIORUM

virtus ejus esset, telis hostium flammaeque se offerebant.

XLIII. Cacsar quum complures suos vulnerari vide-
ret, ex omnibus oppidi partibus cohortes montem as-
cendere, et, simulatione moenium occupandorum, cla-
morem undique jubet tollere. Quo facto perterriti op-·
pidani , quum quid ageretur in locis reliquis essent
ignari, suspensi revocant ab impugnandis operibus ar·-
matos, murisque disponunt. Ita nostri, fine proelii facto,
celeriter opera flamina comprehensa partim restinguunt,
partim interscindunt. Quum pertinaciter resisterent op-
pidani, et, jam magna parte suorum siti amissa, in sen-
tentia permanerent, ad postremum cuniculis venae fontis
intercisae sunt atque aversae. Quo facto repente perennis
exaruit fons, tantamque attulit oppidanis salutis despe-
rationem, ut id non hominum consilio, sed deorum
voluntate factum putarent. Itaque, necessitate coacti, se
tradiderunt.

XLIV. Caesar, quum suam lenitatem cognitam omni-
bus sciret, neque vereretur ne quid crudelitate naturae
videretur asperius fecisse, neque exitum consiliorum
suorum animadverteret si tali ratione diversis in locis
plures rebellare consilia inissent, exemplo supplicii de-
terrendos reliquos existimavit. Itaque omnibus qui arma
tulerant manus praecidit3 vitam concessit, quo testatior
esset poena improborum. Drappes, quem captum esse a
Caninio docui, sive indignitate et dolore vinculorum,
sive timore gravioris supplicii, paucis diebus sese cibo
abstinuit, atque ita interiit, Eodem tempore Lucterius,
<suem profugisse ex proelio scripsi, quum in potestatem

venisset Epasnacti Arverni (crebro enim mutandis locis ,

