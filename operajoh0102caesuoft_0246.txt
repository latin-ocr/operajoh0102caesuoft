224 C. JULII CAESARIS COMMENTARIORUM

contulisse, complures esse principes belli auctores, sed
multitudinem maxime Correo obtemperare, quod ei
summo esse odio nomen populi romani intellexissentÍ¾
paucis ante diebus ex his castris Atrebatem Commium
discessisse, ad auxilia Germanorum adducenda, quorum
et vicinitas propinqua, et multitudo esset infinita3 con-
stituisse autem Bellovacos, omnium principum consensu,
summa plebis cupiditate, si, ut dicebatur, Caesar cum
tribus legionibus veniret, offerre se ad dimicandum, ne
miseriore ac duriore postea conditione cum toto exercitu
decertare cogerentur, si majores copias ageret, in eo
loco permanere quem delegissent, pabulatione autem,
quae propter anni tempus quum exigua tum disjecta
esset, et frumentatione et reliquo commeatu ex insidiis
prohibere Romanos.

VIII. Quae Caesar consentientibus pluribus quum co-
gnovisset, atque ea quae proponerentur consilia plena
prudentiae longeque a temeritate barbarorum remota
esse judicaret, rebus omnibus inserviendum statuit quo
celerius hostes, contempta suorum paucitate, prodirent
in aciem. Singularis enim virtutis veterrimas legiones vn,
v111 et lx habebat3 summae spei delectaeque juventutis xl,
quae, octavo jam stipendio functa, tamen collatione reli-
quarum nondum eamdem vetustatis ac virtutis ceperat
opinionem. Itaque, concilio advocato, rebus iis quae ad
se essent delatae omnibus expositis, animos multitudinis
confirmat. Si forte hostes trium legionum numero posset
elicere ad dimicandum, agminis ordinem ita constituit
ut legio vn, viu, lx ante onmia irent impedimenta3

deinde omnium impedimentorum agmen (quod tamen

