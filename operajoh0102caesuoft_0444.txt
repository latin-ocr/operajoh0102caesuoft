138 C. JULII CAESARIS COMMENTARIORUM

prius quam auxilia concurrerent.» Itaque, usus singu-
lari militum studio, eodem, quo venerat, die, post ho-
ram nonam, oppidum altissimis moenibus oppugnare
aggressus, ante solis occasum expugnavit, et ad diri-
piendum militibus concessit; statimque ab oppido castra
movit, et Metropolim venit, sic, ut nuntios expugnati
oppidi famamque antecederet.

LXXXI. Metropolitae, primum eodem usi consilio,
iisdem permoti rumoribus, portas clauserunt, muros·
que armatis compleverunt : sed postea, casu civitatis
comprehensis cognito ex captivis, quos Caesar ad mu-
rum producendos curaverat, portas aperuerunt. Quibus
diligentissime conservatis, collata fortuna Metropolitum
cum casu Gomphensium, nulla Thessaliae fuit civitas,
praeter Larissaeos, qui magnis exercitibus Scipionis te-
nebantur, quin Caesari parerent, atque imperata face-
rent. Ille, segetis idoneum locum in agris nactus, quae
prope jam matura erat, ibi adventum exspectare Pom-
peii, eoque ornnem rationem belli conferre constituit.

LXXXII. Pompeius paucis post diebus in Thessaliam
pervenit; concionatusque apud cunctum exercitum, suis
agit gratias; Scipionis milites cohortatur, «ut, parta
jam victoria , praedae ac praemiorum velint esse partici-
pes ι» receptisque omnibus in una castra legionibus,
suum cum Scipione honorem partitur, classicumque
apud eum cani, et alterum illi jubet praetorium tendi.
Auctis copiis Pompeii, duobusque magnis exercitibus
conjunctis, pristina omnium confirmatur opinio, et spes
victoriae augetur adeo, ut, quidquid intercederet tem-
poris, id morari reditum in ltaliam videretur, et, si

