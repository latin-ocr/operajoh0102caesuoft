DE BELLO CIVILI LIB. I. 3

Completur Urbs; at jus comitiorum tribunus plebis C.
Curio evocat. Omnes amici consulum , necessarii Pom-
peii atque eorum, qui veteres inimicitias cum Caesare
gerebant, in senatum coguntur : quorum vocibus et con-
cursu terrentur infirmiores, dubii confirmantur, pleris-
que vero libere decernendi potestas eripitur. Pollicetur
L. Piso censor, sese iturum ad Caesarem3 item L. Ros-
cius praetor‚ qui de his rebus eum doceant : sex dies ad
eam rem conficiendam spatii postulant. Dicuntur etiam
a nonnullis sententiae, ut legati ad Caesarem mittantur,
qui voluntatem senatus ei proponant.

IV. Omnibus his resistitur, omnibusque oratio con·
sulis, Scipionis , Catonis opponitur. Catonem veteres
inimicitiae Caesaris incitant, et dolor repulsae. Lentulus
aeris alieni magnitudine, et spe exercitus ac provincia-
rum, et regum appellandorum largitionibus movetur:
seque alterum fore Syllam inter suos gloriatur, ad quem
summa imperii redeat. Scipionem eadem spes provinciae
atque exercituum impellit, quos se pro necessitudine
partiturum cum Pompeio arbitratur3 simul judiciorum
metus, adulati0‚ atque ostentatio sui et potentium, qui
in republica judiciisque tum plurimum pollebant. Ipse
Pompeius, ab inimicis Caesaris incitatus, et quod nemi·
nem secum dignitate exaequari volebat, totum se ab ejus
amicitia averterat, et cum communibus inimicis in gra-
tiam redierat, quorum ipse maximam partem illo affini-
tatis tempore adjunxerat Caesari. Simul infamia duarum
legionum permotus, quas ab itinere Asiae Syriaeque ad
suam potentiam dominatumque converterat, rem ad arma
deduci studebat.

1.

