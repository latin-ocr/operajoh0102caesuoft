DE BELLo ‹.:1viL1 ΜΒ. 111. 139

quando quid Pompeius tardius aut consideratius face-
ret , « unius esse negotium diei, sed illum delectari im-
perio , et consulares praetoriosque servorum habere nu·
mero, ι) dicerent. Jamque inter se palam de praemiis ac
sacerdotiis contendebant, in annosque consulatum defi-
niebant; alii domos bonaque eorum ‚ qui in castris erant
Caesaris, petebant : magnaque inter eos in consilio fuit
controversia, oporteretne L. Hirri, quod is a Pompeio
ad Parthos missus esset, proximis comitiis praetoriis
absentis rationem haberi3 quum ejus necessarii fidem
implorarent Pompeii, praestaret , quod proficiscenti re-
cepisset, ne per ejus auctoritatem deceptus videretur;
reliqui, in labore pari ac periculo, ne unus omnes an-

tecederet ‚ recusarent.

LXXXIII. Jam de sacerdotio Caesaris Domitius, Sci-
pio, Lentulusque Spinther, quotidianis contentionibus
ad gravissimas verborum contumelias palam descende-
runt, quum Lentulus aetatis honorem ostentaret, Do-
mitius urbanam gratiam dignitatemque jactaret, Scipio
affinitate Pompeii confideret. Postulavit etiam L. Afra-
nium proditionis exercitus Attius Rufus apud Pom-
peium, quod gestum in Hispania ‹licei-et. Et L. Domi-
tius in consilio dixit, placere sibi, bello confecto, ternas
tabellas dari ad judicandum iis, qui ordinis essent sena-
torii, belloque una cum ipsis interfuissent, sententias-
que de singulis ferrent, qui Romae remansissent, qui-
que intra praesidia Pompeii fuissent, neque operam in re
militari praestitissent : unam sore tabellam , qui liberan-
«los omni periculo censerent-3 alteram, qui capitis dam-
narent; tertiam, qui pecunia mulctarent. Postremo om-

