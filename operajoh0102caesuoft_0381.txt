DE BELLO CIVILI LIB. ΙΙ. 75

illos etiam iniquo loco dimicandum putare. «Qua enim ,
inquit, fiducia et opere et natura loci munitissima castra
expugnari posse confidimus? aut vero quid proficimus,
si, accepto magno detrimento, ab oppugnatione castro-
rum discedimus? quasi non et felicitas rerum gestarum
exercitus benevolentiam imperatoribus, et res adversae
odia concilient. Castrorum autem mutatio quid habet,
nisi turpem fugam, et desperationem omnium, et alie-
nationem exercitus? nam neque prudentes suspicari opor-
tet, sibi parum credi3 neque improbos scire, sese timeri :
quod illis licentiam timor augeat nostcr; his studia de-
minuat. Quod si jam, inquit, haec explorata habemus,
quae de exercitus alienatione dicuntur, quae quidem ego
aut omnino falsa, aut certe minora opinione esse con-
fido, quanto, haec dissimulari et occultari, quam per
nos confirmari, praestat? An non, uti corporis vulnera ‚
ita exercitus incommoda sunt tegenda, ne spem adver-
sariis augeamus? At etiam ‚ ut media nocte proficiscamur,
addunt3 quo majorem, credo, licentiam habeant, qui
peccare conentur: namque hujusmodi res aut pudore,
aut metu tenentur, quibus rebus nox maxime adversaria
est. Quare neque tanti sum animi, ut sine spe castra op-
pugnanda censeam; neque tanti timoris, ut ipse defi-
ciam : atque onmia prius experienda arbitror, magnaque
ex parte jam me una vobiscum de re judicium facturum
confido. ))

XXXII. Dimisso concilio, concionem advocat mili-
tum :commemorat,« quo sit eorum usus studio ad Cor-
finium Caesar : ut magnam partem Italiae , beneflcio atquc
auctoritate eorum, suam fecerit. Vos enim 7 vestrumque

