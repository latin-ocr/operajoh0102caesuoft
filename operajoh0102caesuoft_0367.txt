DE BELLO CIVILI LlB. Π. 61

expediebant. Ubi tempus alterius contabulationis vide—
batur , tigna item, ut primo, tecta extremis lateribus in-
struebant, exque ea contignatione rursus summam con-
tabulationem storiasque elevabant. Ita tuto ac sine ullo
vulnere ac periculo sex tabulata exstruxerunt, fenetras-
que, quibus in locis visum est, ad tormenta mittenda
in struendo reliquerunt.

X. Ubi ex ea turri, quae circum essent, opera tueri
se posse confisi sunt, musculum pedum Lx longum, ex
materia bipedali, quem a turri lateritia ad hostium tur-
rim murumque perducerent, facere instituerunt3 cujus
musculi haec erat forma. Duae primum trabes in solo
aequelongae, distantes inter se pedes iv, collocantur, in-
que eis columellae pedum in altitudinem v defiguntur.
Has inter se capreolis molli fastigio conjungunt, ubi
tigna, quae musculi tegendi causa ponant, collocentur:
eo super tigna bipedalia injiciunt, eaque laminis clavis-
que religant. Ad extremum musculi tectum trabesque
extremas, quadratas regulas, iv patentes digitos, defi-
gunt, quae lateres, qui super musculo struantur, conti-
neant. Ita fastigato atque ordinatim structo, ut trabes
erant in capreolis collocatae‚ lateribus lutoque musculus,
ut ab igne, qui ex muro jaceretur, tutus esset, conte-
gitur : super lateres coria inducuntur, ne canalibus aqua
immissa lateres diluere posset. Coria autem, ne rursus
igni ac lapidibus corrumpantur, centonibus contegun-
tur. Hoc opus omne, tectum vineis, ad ipsam turrim
perficiunt, subitoque, inopinantibus hostibus, machina-
tione navali, phalangis subjectis, ad turrim hostium ad-
movent, ut aedificio jungatur.

