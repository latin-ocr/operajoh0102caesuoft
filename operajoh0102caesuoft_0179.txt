DE BELLO GALLICO LIB. VI. 157

torum, quae in castris subsederat, facta potestate, se-
quitur.

XXXVII. Hoc ipso tempore casu Germani equites in-
terveniunt, protinusque eodem illo quo venerant, cursu
ab Decumana porta in castra irrumpere conantur : nec
prius sunt visi, objectis ab ea parte silvis, quam castris
appropinquarent, usque eo, ut, qui sub vallo tenderent
mercatores, recipiendi sui facultatem non haberent. Ino<
pinantes nostri re nova perturbantur , ac vix primum im-
petum cohors in statione sustinet. Circumfunduntur hos-
tes ex reliquis partibus, si quem aditum reperire pos-
sent. AEgre nostri portas tuentur, reliquos aditus locus
ipse per se munitioque defendit. Totis trepidatur castris ,
atque alius ex alio causam tumultus quaerit : neque quo
signa ferantur, neque quain in partem quisque conve-
niat , provident. Alius captajam castra pronuntiat3 alius,
deleto exercitu atque imperatore, victores barbaros ve—
nisse contendit : plerique novas sibi ex loco religiones
fingunt, Cottaeque et Titurii calamitatem, qui in eodem
occiderint castello, ante oculos ponunt. Tali timore om-
nibus perterritis, confirmatur opinio barbaris , ut ex
captivo audierant, nullum esse intus praesidium. Per-
rumpere nituntur, seque ipsi adhortantur, ne tantam for-
tunam ex manibus dimittant.

XXXVIII. Erat aeger in praesidio relictus P. Sextius
Baculus, qui primum pilum ad Caesarem duxerat, cujus
mentionem superioribus proeliis fecimus, ac diem jam
quintum cibo caruerat. Hic, diffisus suae atque omnium
saluti, inermis ex tabernaculo prodit ε videt imminere

hostes, atque in summo esse rem discrimine ε capit arma

