DE BELLO GALLICO LIB. VIII. 237

caretur, Dumnacus instruit aciem, quae suis esset equi-
tibus invicem praesidio. Tum repente confertae legiones
in conspectum hostium veniunt. Quibus visis, perculsae
barbarorum turmae ac perterritae acies hostium, pertur-
bato impedimentorum agmine, magno clamore discur-
suque passim fugae se mandant. At nostri equites, qui
paulo ante cum resistentibus fortissime conflixerant,
laetitia victoriae elati, magno undique clamore sub—
lato, cedentibus circumfusi, quantum equorum vires
ad persequendum dextraeque ad caedendum valent, tan-
tum eo proelio interficiunt. Itaque amplius millibus xli
aut armatorum, aut eorum qui timore arma projece-
rant, interfectis, omnis multitudo capitur impedimen-
torum.

XXX. Qua ex fuga, qutun constaret Drappeten
Senonem (qui, ut primum defecerat Gallia, collectis
undique perditis hominibus, servis ad libertatem voca-
tis, exsulibus omnium civitatum adscitis, receptis latro-
nibus, impedimenta et commeatus Romanorum inter-
ceperat), non amplius hominum v millibus ex fuga col-
lectis, Provinciam petere, unaque consilium eum eo
Lucterium Cadurcum cepisse (quem, superiore commen-
tario, prima defectione Galliae, facere in Provinciam
impetum voluisse cognitum est), Caninius legatus cum
legionibus 11 ad eos persequendos contendit, ne de ti—
more aut detrimento Provinciae magna infamia, perdito-
rum hominum latrociniis, caperetur.

XXXI. C. Fabius cum reliquo exercitu in Carnutes
ceterasque proficiscitur civitates quarum eo proelio
quod cum Dumnaco fecerat copias esse accisas sciebat.

