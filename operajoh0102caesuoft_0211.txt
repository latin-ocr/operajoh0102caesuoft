DE BELLO GALLICO LIB. VII. 189

XLIV. Haec cogitanti accidere visa est facultas bene
gerendae rei. Nam quum minora in castra operis perspi-
ciendi causa venisset, animadvertit collem , qui ab hosti-
bus tenebatur, nudatum hominibus, qui superioribus
diebus vix prae multitudine cerni poterat. Admiratus quae-
rit ex perfugis causam, quorum magnus ad eum quoti-
die numerus confluebat. Constabat inter omnes, quod
jam ipse Caesar per exploratores cognoverat, dorsum esse
ejus jugi prope aequum, sed silvestre et angustum, qua
esset aditus ad alteram oppidi partem : huic loco vehe-
menter illos timere, nec jam aliter sentire, uno colle ab
Romanis occupato, si alterum amisissent, quin paene
circumvallati, atque omni exitu et pabulatione interclusi
viderentur : ad hunc muniendum locum omnes a Vercin-
getorige evocatos,

XLV. Hac re cognita, Caesar mittit complures equi-
tum turmas eo de media nocte : iis imperat ut paulo tu-
multuosius omnibus in locis pervagarentur. Prima luce,
magnum numerum impedimentorum ex castris mulorum-
que produci, eque iis stramenta detrahi, mulionesque
cum cassidibus, equitum specie ac simulatione, collibus
circumvehi jubet. His paucos addit equites, qui latius
ostentationis causa vagarentur. Longo circuitu easdem
omnes jubet petere regiones. Haec procul ex oppido vi-
debantur, ut erat a Gergovia despectus in castra, neque
tanto spatio, certi quid esset, explorari poterat. Legio-
nem unam eodem jugo mittit, et paulum progressam
inferiore constituit loco, silvisque occultat. Augetur
Gallis suspicio, atque omnes illo ad munitionem copiae
transducuntur. Vacua castra hostium Caesar conspicatus,

