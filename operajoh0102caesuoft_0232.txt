210 C. JULII CAESARIS COMMENTARIORUM

spiciamus, quam ad nostrum auxilium concitavimus.
Quid, hominum millibus Lxxx uno loeo interfectis,
propinquis consanguineisque nostris animi fore existi-
matis, si paene in ipsis cadaveribus proelio decertare
cogentur? Nolite hos vestro auxilio spoliare, qui vestrae
salutis causa suum periculum neglexerint3 nec stultitia
ac temeritate vestra, aut imbecillitate animi, omnem
Galliam prosternere et perpetuae servituti addicere. An,
quod ad diem non venerunt, de eorum fide constantia-
que dubitatis? Quid ergo! Romanos in illis ulterioribus
munitionibus animine causa quotidie exerceri putatis?
Si illorum nuntiis confirmari non potestis, omni aditu
praesepto, iis utimini testibus, appropinquare eorum
adventum3 cujus rei timore exterriti, diem noctemque
in opere versantur. Quid ergo mei consilii est? Facere
quod nostri majores, nequaquam pari bello Cimbrorum
Teutonumque, fece1-unt3 qui, in oppida compulsi, ac
simili inopia subacti, eorum corporibus qui aetate inu-
tiles ad bellum videbantur vitam toleraverunt, neque
se hostibus tradiderunt. Cujus rei si exemplum non
haberemus, tamen libertatis causa institui, et posteris
prodi, pulcherrimum judicarem. Nam quid illi simile
bello fuit? Depopulata Gallia, Cimbri, magnaque illata
calamitate, finibus quidem nostris aliquando excesserunt,
atque alias terras petierunt3 jura, leges, agros, liberta-
tem nobis reliquerunt : Romani vero quid petunt aliud,
aut quid volunt, nisi, invidia adducti, quos fama nobiles
potentesque bello cognoverunt, horum in agris civita-
tibusque considere, atque his aeternam injungere servi-

tutem? neque enim unquam alia conditione bella gesse-

