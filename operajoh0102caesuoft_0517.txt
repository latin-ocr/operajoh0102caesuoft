DE BELLO ALEXANDRINO 211

ges, civitates distribuit. Mithridatem Pergamenum, a
quo rem feliciter celeriterque gestam in AEgypto supra
scripsimus, regio genere ortum, disciplinis etiam regiis
educatum(nam Mithridates, rex Asiae totius, propter
nobilitatem Pergamo parvulum secum asportaverat in
castra, multosque tenuerat annos), regem Bospori con-
stituit, quod sub imperio Pharnacis fuerat; provincias-
que populi romani a Barbaris atque inimicis regibus,
interposito amicissimo rege , munivit. Eidem tetrarchiam
legibus Gallograecorum jure gentis et cognationis ad-
judicavit, occupatam et possessam paucis ante annis a
Dejotaro. Neque tamen usquam diutius moratus est,
quam necessitas urbanarum seditionum pati videbatur.
Rebus felicissime celerrimeque confectis, in Italiam ce-
lerius omnium opinione venit.

¹4·

