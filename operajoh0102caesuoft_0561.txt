DE BELLO AFRICANO. 255

dit in castra. Scipio interim⁷ cognito Caesaris discessu,
cum universis copiis per jugum Caesarem subsequi coe-
pit; atque ab ejus castris millia passuum sex longe, tri-
nis castris dispartitis copiis, consedit.

LXVIII. Oppidum erat Zeta, quod aberat ab Scipione
millia passuum Χ, ad ejus regionem et partem castro-
rum collocatum, a Caesare autem diversum ac remotum,
quod erat ab eo longe millia passuum xvln. Huc Scipio
legiones duas frumentandi gratia misit. Quod postquam
Caesar ex perfuga cognovit, castris ex campo in collem
ac tutiora loca collocatis, atque ibi praesidio relicto,
ipse quarta vigilia egressus, praeter hostium castra pro·
ficiscitur cum copiis, et oppido potitur. Legiones Sci-
pionis comperit longis in agris frumentari : et, quum
eo contendere conaretur animadvertit copias hostium
iis legionibus occurrere suppetias. Quae res ejus impe-
tum retardavit. Itaque, capto C. Mutio Regino, equite
romano, Scipionis familiarissimo ‚ qui ei oppido praeerat,
et P. Atrio, equite romano de conventu uticensi, et ca-
melis xxn regis adductis, praesidio ibi cum Oppio legato
relicto, ipse se recipere coepit ad castra.

LXIX. Quum jam non longe a castris Scipionis abes-
set, quae eum necesse erat praetergredi, Labienus Afra-
niusque, cum omni equitatu levique armatura ex insi-
diis ado1·ti‚ agmini ejus extremo se offerunt, atque ex
collibus primis exsistunt. Quod postquam Caesar ani-
madvertit, equitibus suis hostium vi oppositis, sarcinas
legionarios in acervum jubet comportare, atque celeriter
signa hostibus inferre. Quod postquam coeptum est fieri,
primo impetu legionum equitatus et levis armatura ho-

