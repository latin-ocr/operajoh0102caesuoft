<

92 C. JULII CAESARIS COMMENTARIORUM

ligneis effectis turribus, iis sese munierunt3 et quum
essent infirmi ad resistendum propter paucitatem homi·
num, crebris confecti vulneribus, ad extremum auxilium
descenderunt, servosque omnes puberes liberaverunt, et,
praesectis omnium mulierum crinibus, tormenta effece-
runt. Quorum cognita sententia, Octavius quinis castris
oppidum circumdedit, atque uno tempore obsidione et
oppugnationibus eos premere coepit. Illi omnia perpeti
parati, maxime a re frumentaria laborabant. Quare
missis ad Caesarem legatis , auxilium ab eo petebant: re-
liqua, ut poterant, per se incommoda sustinebant : et
longo interposito spatio, quum diuturnitas oppugnatio-
nis negligentiores Octavianos effecisset ‚ nacti occasionem
meridiani temporis, discessu eorum, pueris mulieribus·
que in muro dispositis ‚ ne quid quotidianae consuetudi·
nis desideraretur, ipsi, manu facta cum iis quos nuper
maxime liberaverant, in proxima Octavii castra irru-
perunt. His expugnatis, eodem impetu altera sunt adorti;
inde tertia ‚ et quarta , et deinceps reliqua : omnibusque
eos castris expulerunt, et, magno numero interfecto,
reliquos atque ipsum Octavium in naves confugere
coegerunt. Hic fuit oppugnationis exitus. Jamque hiems
appropinquabat, et, tantis detrimentis acceptis‚Octavius,
desperata oppugnatione oppidi ‚ Dyrrachium sese ad
Pompeium recepit.

X. Demonstravimus ‚ L. Vibullium Rufum, Pompeii
praefectum , bis in potestatem pervenisse Caesaris, atque
ab eo esse dimissum, semel ad Corfinium , iterum in
Hispania. Hunc pro suis beneflciis Caesar idoneum judi-

caverat, quem cuin mandatis ad Cn. Pompeium mitte-

