192 C. JULII CAESARIS COMMENT. LIBER

tavii impetum fecit. Celerrime fortissimeque contra illo
remigante , naves adversae rostris concurrunt adeo vehe-
menter, ut navis Octaviana , rostro discusso, ligno con-
tineretur. Committitur acriter reliquis locis proelium , con-
curriturque ad duces maxime: nam quum suo quisque
auxilium ferret,1nagnum cominus in angusto mari prce-
lium factum est z quantoque conjunctis magis navibus
confligendi potestas dabatur, tanto superiores erant Va-
tiniani3 qui admiranda virtute ex suis navibus in hos-
tium naves transilire non dubitabant, et, dimicatione
aequata, longe superiores virtute, rem feliciter gerebant.
Deprimitur ipsius Octavii quadriremis ε multae praeterea
capiuntur, aut rostris perforatae merguntur: propugna-
tores Octaviani partim in navibusjugulantur, partim in
mare praecipitantur. Ipse Octavius se in scapham con-
fert : in quam plures quum confugerent, depressa sca-
pha, vulneratus tamen adnatat ad suum myoparonem.
Eo receptus, quum proelium nox dirimeret, tempestate
magna velis profugit. Sequuntur hunc suae naves non-
nullae, quas casus ab illo periculo vindicarat.

XLVII. At Vatinius, re bene gesta, receptui cecinit;
suisque omnibus incolumibus, in eum se portum victor
recepit, quo ex portu classis Octaviana ad dimicandum
processerat. Capit ex eo proelio penterem unam, trire-
mes ιι, dicrotas vm , compluresque remiges Octavianos:
posteroque ibi die, dum suas captivasque naves refice-
ret, consumpto, post diem 111 contendit in insulam Issam ‚
quod eo se recepisse ex fuga credebat Octavium. Erat in
ca nobilissimum earum regionum oppidum , conjunctis-
simumque Octavio. Quo ut pervenit, oppidani supplices

