 

DE BELLO CIVILI LIB. I. 51

diae relinquatur, ne ad ultimum supplicium progredi
necesse habeant.» Haec quam potest demississime atque
subjectissime exponit.

LXXXV. Ad ea Caesar respondit z« Nulliomnium has
partes vel querimoniae, vel miserationis, minus conve-
nisse : reliquos enim omnes suum officium praestitisse,
se, qui etiam bona conditione, et loco et tempore aequo,
confligere noluerit , ut quam integerrima essent ad pacem
omnia3 exercitum suum, qui, injuria etiam accepta suis-
que interfectis, quos in sua potestate habuerit, conser-
varit et texerit3 illius denique exercitus milites, qui per
se de consilianda pace egerint : qua in re omnium suo-
rum vitae consulendum putarint. Sic omnium ordinum
partes in misericordia constitisse : ipsos duces a pace ab·
horruisse : eos neque colloquii, neque induciarum jura
servasse, et homines imperitos, et per colloquium dece-
ptos crudelissime interfecisse. Accidisse igitur his, quod
plerumque hominibus nimia pertinacia atque arrogantia
accidere soleat, uti eo recurrant, et id cupidissime pe-
tant, quod paulo ante contempserint. Neque nunc se il-
lorum humilitate, neque aliqua temporis opportunitate
postulare, quibus rebus augeantur opes suae3 sed cos
exercitus, quos contra se multos jam annos aluerint,
velle dimitti. Neque enim sex legiones alia (16 causa mis-
sas in Hispaniam, septimamque ibi conscriptam, neque
tot tantasque classes paratas, neque submissos duces,
rei militaris peritos: nihil horum ad pacandas Hispa-
nias, nihil ad usum Provinciae provisum, quae, pro-
pter diuturnitatem paciS, nullum auxilium desiderarit3

omnia haec jam pridem contra se parari; in se novi

4.

