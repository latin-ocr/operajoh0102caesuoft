DE BELLO CIVILI LIB. 111. 135

LXXVII. Postero die Caesar, similiter praemissis prima
nocte impedimentis, de quarta vigilia ipse egreditur,
ut, si qua imposita esset dimicandi necessitas, subitum
casum expedito exercitu subiret. Hoc idem reliquis fecit
diebus. Quibus rebus perfectum est, ut altissimis ssu-
minibus atque impeditissimis itineribus nullum acciperet
incommodum. Pompeius enim, primi diei mora illata⁷
et reliquorum dierum frustra labore suscepto, quum se
magnis itineribus extenderet, et praegressos consequi
cuperet, quarto die finem sequendi fecit, atque aliud
sibi consilium capiendum existimavit.

LXXVIII. Caesari‚ ad saucios deponendos, stipen-
dium exercitui dandum, socios confirmandos, praesidium
urbibus relinquendum, necesse erat adire Apolloniam.
Sed his rebus tantum temporis tribuit, quantum erat
properanti necesse : timensque Domitio, ne adventu
Pompeii praeoccuparetur, ad eum omni celeritate et stu-
dio incitatus serebatur. Totius autem rei consilium his
rationibus explicabat, ut, si Pompeius eodem conten-
deret, abductum illum a mari atque ab iis copiis, quas
Dyrrachii comparaverat, frumento ac commeatu ab·
stractum, pari conditione belli secum decertare coge-
ret ε si in Italiam transiret, conjuncto exercitu cum
Domitio per Illyricum Italiae subsidio proficisceretur ε
sin Apolloniam Oricumque oppugnare, et se omni ma-
ritima ora excludere conaretur, obsesso tamen Scipione,
necessario illum suis auxilium ferre cogeret. Itaque, prae·
missis nuntiis ad Cn. Domitium, Caesar scripsit, et,
quid fieri vellet, ostendit : praesidioque Apolloniae co-
hortibus IV, Lissi 1, 111 Orici relictis, quique erant ex

